# Skills-ontwikkelplan BLOK 4

Tyler Slikker

## Persoonlijk leiderschap

### Ontdekking lesmethodiek

Tijdens blok 1 hebben we onze eerste opdracht gekregen. Een redelijk simpele website die verbinding maakt met een microcontroller om zo de temperatuur en luchtvochtigheid te lezen. Dit is de enige opdracht die we hebben gehad waarin we zelfstandig werkten.

De moeilijkste taak die ik heb moeten ontwikkelen in blok 1 is het begrijpen van de lesmethodiek die wordt gehanteerd in de studie. Blok 1 bevatte veel checken voor criteria en navragen van werkmethodes. Omdat ik nog niet wist hoe ik het best te werk kon gaan was het belangrijk dat ik veel feedback ontving. Tijdens dit blok heb ik ook de meeste feedback gekregen. Dit is ook aan te tonen in Scorion, waar te zien is dat in blok 1 ik 41 feedbackpunten heb gehad. In vergelijking tot de 33 van blok 2 en de 20 van blok 3. Hiernaast heb ik in blok 1 ook de meeste vragen gesteld tijdens de les als het gaat over de aanpak van de opdracht. Mijn aanpak voor blok 1 is dus ook te categoriseren als; neem zoveel informatie op als je kan. Mijn redenering hierachter valt veel op het concept van ‘sciencia potentia est’ oftewel ‘kennis is macht’.  Als er iets onduidelijk was aan de leermethode probeerde ik het meteen te vragen. Ook leerde ik snel dat het belangrijk was om van verschillende docenten antwoordt te krijgen, omdat ze het niet altijd hetzelfde antwoord gaven.

Aan het einde van blok 1 had ik een duidelijk beeld van een goede aanpak van de studie. Ik had een goed overzicht van de kritieke momenten van de sprints, wat het waard was om aandacht aan te besteden en hoe ik het best vragen kon stellen. Deze nieuwe skills waren erg belangrijk voor aankomende blokken waar de lat weer hoger werd gelegd. Wel had ik gehoopt dat dit resultaat wat makkelijker te verkrijgen was. Al met al heb ik tijdens blok 1 te veel tijd besteed aan het controleren van de procedure. Veel was uiteindelijk onnodig voor het product.

Mijn aanpak in het leren van de lesmethodiek was zeker effectief, maar kon verbeterd worden in efficiëntie. Wanneer je zo veel mogelijke kennis probeert op te nemen, zal je zeker onnodige informatie tegenkomen. Veel van deze onnodige informatie was niet eens overbodig in blok 1, maar verloor zijn nut toen blok 2 een gedeeltelijk aangepaste lesmethode bevat. 

## Doelgericht interacteren

### Werken met Partners

In Blok 2 heb ik voor het eerst gewerkt in een groep van 3. We moesten samenwerken om een virtueel gameconsole te maken met een controller. Hier is het van belang dat we goed communiceren met elkaar.
Werken met partners betekent het loslaten van kennis over je product. Ik zou niet alles kunnen weten over ons product als ik niet alles zelf zou maken. Het was dus belangrijk dat we goed communiceerde met elkaar om deze gezamenlijke kennis met elkaar te delen.

Goede communicatie zit in routine en afspraken. Zo heb ik een zeer uitgebreid samenwerkingscontract aangemaakt waarvan ik nog steeds een aangepaste versie van hanteer. Ook hadden we elke dag een daily standup gehouden waarin we onze taksen verdeelde.

Deze maatregelen verzekerde een goede communicatie wat zorgde voor een prettige samenwerking. Het resultaat van blok 2 heeft me geleerd dat mijn aanpak voor de samenwerking effectief was en dat het verstandig is om deze aanpak te blijven hanteren.

## Onderzoekend probleemoplossen

### Onderzoek doen

De opdracht van blok 3 was het optimaliseren van de HBO-ICT leeromgeving. Deze opdracht was meer open, wat betekende dat we zelf moesten onderzoeken hoe we deze het beste konden uitvoeren.

Omdat het belangrijk was dat we zo snel mogelijk begonnen met de uitwerking van de opdracht zouden we aan het begin van het blok al antwoord moeten vinden op de vraag van ons onderzoek. Cruciaal was dat we de toekomst in de gaten hielden, omdat de uitkomst van het onderzoek de rest van het blok zou beïnvloeden.

Onze aanpak beruste vooral op het interpreteren van de benodigdheden van de klant en gebruikers. We hebben de wensen van de studenten gecategoriseerd en hieruit de meest gevraagde optimalisaties opgeslagen. Dan hebben we de gesuggereerde optimalisaties van de klant (oftewel de docenten) gecombineerd met deze opgeslagen optimalisaties, zodat we een uitvoering van de opdracht hadden die iedereens wensen bevatte.

Door deze onderzoeksmethode konden we laten zien dat we ons onderzoek toepaste binnen de context van het vraagstuk. Het gaf ons een redelijk interessante oplossingsmethode voor de opdracht, maar had uiteindelijk weinig impact op oplossingsmethode zelf. De wensen van de studenten en de voorgestelde oplossingen zaten redelijk op één lijn en dus een combinatie van deze week niet veel af van het origineel.

## Toekomstgericht organiseren

### Criteria opstellen

Tijdens blok 4 zijn we bezig met ethiek in de ICT onderzoeken door middel van een versimpeld betoog schrijven. Zo kunnen we in de toekomst zelf maatschappelijke en ethische aspecten in de levering van onze producten afwegen.

Hiervoor is het belangrijk om onderzoek te doen naar de gevolgen van de levering van een product. Dit kan door middel van literair onderzoek wat betekend dat je goed moet kunnen categoriseren wat te maken heeft met je product.

Ik heb gebruik gemaakt van Google scholar om gepaste onderzoeken te vinden voor mijn ethisch kwestie. Hieruit blijkt wel dat ik meer moet letten op de vervolgstappen van mijn onderzoek in de zoektocht naar goede bronnen. In het vervolg moet ik gebruik maken van strikte criteria voor mijn literaire bronnen.

## Sterkte-zwakte-analyse

Door middel van de eerder gegeven voorbeelden en mijn persoonlijke ervaring heb ik een sterkte-zwakte-analyse opgezet voor iedere professional skill. Hierin geeft ik een score van 1 tot 5 (1=niet of nauwelijks ontwikkelt en 5=kan bijna niet beter).

|Onderdeel |Score|
|-|-|
|Toekomstgericht organiseren |2|
|Onderzoekend probleemoplossen |3|
|Persoonlijk leiderschap |4|
|Doelgericht interacteren |5|

## SMART leerdoel

Deze SMART leerdoelen zijn opgesteld om relevant en uitdagend te zijn over een langere periode en zijn ontstaan uit de eerder gegeven voorbeelden, mijn persoonlijke ervaring en verschillende feedback die ik gekregen heb via Scorion.

|Onderdeel| SMART leerdoel|
|-|-|
|TO|Aan het einde van blok 6 kan ik userstories opstellen op basis van gestelde randvoorwaarden die zijn opgezet vanuit mijn oriëntatie op maatschappelijke en ethische kwesties over het product.|
|OP|Aan het einde van blok 6 heb ik mijn handelwijze zo aangepast dat ik automatisch documenteer hoe ik tot bepaalde keuzes gekomen ben om tot een oplossing voor het aangegeven probleem te komen.|
|PL|Aan het einde van blok 6 sta ik open voor nieuwe kansen en initiatieven met nadruk op nieuwe werkwijze voor de aangegeven problemen.|
|DI|Aan het einde van blok 6 speel ik een actieve rol bij het documenteren van de taakverdeling en planning aan het begin van een project.|
