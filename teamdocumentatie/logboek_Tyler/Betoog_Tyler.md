# Wat zijn de ethische gevolgen van de substitutie van ouderenverzorgers met robots voor de eenzaamheid van de ouderen?

## Inleiding

Hedendaags is er een problematisch tekort aan verzorgers binnen de ouderenzorg. Door wereldwijde vergrijzing is te voorspellen dat dit probleem zal blijven groeien. Het is dus belangrijk om mogelijke alternatieven te vinden voor menselijke verzorgers. Vele innovaties binnen de robotica kunnen een antwoord leveren in dit vraagstuk, maar bij deze oplossingen schuilen verschillende ethische complicaties. Eén daarvan is betreft het al groeiende probleem van eenzaamheid bij ouderen. Dit literatuuronderzoek zal informatie verzamelen uit verschillende wetenschappelijke bronnen, resultaten hiervan vergelijken en tot een uiteindelijke conclusie komen over de impact van robots op de eenzaamheid van ouderen. De hoofdvraag luidt dus ook; Wat zijn de ethische gevolgen van de substitutie van ouderenverzorgers met robots voor de eenzaamheid van de ouderen?

## Het overnemen van sociale taken

Om tot een antwoord te komen, zullen in de loop van dit betoog verschillende deelvragen behandeld worden. Als eerste is het belangrijk om te weten of robots ouderenverzorgers wel kunnen vervangen. Zo luidt de eerste deelvraag ook: in hoeverre kunnen robots de sociale taken van ouderenverzorgers overnemen?

De Wilde et al. (2020) kwamen tot de conclusie dat sociale robots in 2020 niet optimaal genoeg zijn ontwikkeld in Natural Language Processing. Dit betekent dat de sociale robot in staat is om kortere gesprekken te houden met af en toe een verkeerde reactie. Hierbij kan de sociale robot wel gebruik maken van emotie detectie om de gespreksinhoud aan te passen aan de stemming van de gebruiker. Wang et al. (2024) observeerde dat sociale robots potentieel de werklast van verzorgers kunnen verminderen, maar ook frustratie en teleurstelling kunnen leveren bij technische problemen. Bovendien was geobserveerd dat de implementatie van robots niet inherent de werklast vermindert. In plaats daarvan worden de taken van de verzorgers getransformeerd richting supervisie en ondersteuning van de robots. Het is duidelijk dat met huidige technologieën, menselijke verzorgers niet volledig kunnen worden vervangen met robots. Wel zagen Abbott et al. (2019) dat ‘robopets’ een positieve impact hebben op het welzijn van de ouderen en gebruikt kunnen worden als sociale interactie voor de ouderen.

Het is te concluderen dat sociale robots het best te gebruiken zijn niet als substitutie voor de sociale taken van ouderenverzorgers, maar als aanvulling hierbij. Ook zijn sociale robots beter als dierlijke vriend dan als menselijke gesprekspartner.

## De invloed van de ouderenverzorgers

De mentale gezondheid van oudere wordt door verschillende factoren beïnvloed. Een goed begrip op de invloed van de verzorgers is noodzakelijk om de hoofdvraag te beantwoorden. De tweede deelvraag luidt dus: In hoeverre beïnvloeden ouderenverzorgers de eenzaamheid van de ouderen?

Baumeister, R. F., & Leary, M. R. (1995) beweerden dat de kern van eenzaamheid de ontevredenheid is met het sociale netwerk van een persoon. Van Tilburg, T. (2019) breidde hierop uit dat mensen met grote netwerken minder eenzaam zijn. Ook werd aangemerkt dat zowel sterke als zwakke relaties nodig zijn om eenzaamheid tegen te gaan. Onder sterke relaties worden bijvoorbeeld familie en vrienden verstaan. Onder zwakke relaties wordt oppervlakkig contact met mensen van een organisatie verstaan. Voor ouderen vallen ouderenverzorgers onder deze zwakke relaties. Dagelijkse interactie met verzorgers helpt dus tegen de eenzaamheid van ouderen.

Het is goed om te weten dat interactie met verzorgers niet genoeg is om eenzaamheid volledig tegen te gaan. Sterke relaties zullen nodig blijven. Toch hebben ouderenverzorgers wel degelijk invloed op het mentale welzijn.

## De ervaring van ouderen

Om robots in te zetten binnen de ouderenzorg, is het belangrijk dat ouderen goed met deze technologie kunnen omgaan. Door hun gelimiteerde blootstelling aan robotica zullen ze deze robots anders ervaren. De derde deelvraag luidt dus: Hoe ervaren ouderen het gebruik van robots in plaats van menselijke verzorgers?

De Wolf en De Leyn (2020) concludeerden dat de manier waarop percepties werden gevormd, verschilde tussen functionele robots en sociale robots. Er werd gevonden dat de acceptatie van sociale robots door bewoners voornamelijk gebaseerd was op de sociale component die de robot bood. Functionele robots werden eerder ervaren als vermakelijk. Hierdoor werden deze robots eerder geaccepteerd door de ouderen. Sociale robots werden door sommige bewoners eerder als speelgoed voor kinderen beschouwd, wat leidde tot negatieve percepties. Toch hebben sociale robots het voordeel dat wederkerige interactie mogelijk is, wat niet aanwezig is bij functionele robots. Verschillende ouderen hadden onrealistische verwachtingen dat deze functionele robots ook wederkerige interactie konden vertonen, wat uiteindelijk tot teleurstelling leidde.

Het is dus te concluderen dat voor een goede ervaring de robots wederkerige interactie moeten kunnen bieden. Functionele robots missen deze interactie wat tot een slechte ervaring leidt.

## Conclusie

De hoofdvraag luidt: Wat zijn de ethische gevolgen van de substitutie van ouderenverzorgers met robots voor de eenzaamheid van de ouderen? Om hier antwoorde op te geven is het noodzakelijk om te weten of robots wel in staat zijn om de taken van verzorger over te nemen. Hier kwam op uit dat sociale robots het best te gebruiken zijn niet als substitutie voor de sociale taken van ouderenverzorgers, maar als aanvulling hierbij. Ook zijn sociale robots beter als dierlijke vriend dan als menselijke gesprekspartner. Dit komt doordat robots nog niet het vermogen hebben om volledige gesprekken te voeren met de ouderen. Dit kan goed verholpen worden als de robot niet praat en zich meer voordoet als een dierlijke vriend. Ook is het belangrijk om te weten of de ouderenverzorgers wel de eenzaamheid van de ouderen beïnvloeden. Zo werd geconcludeerd dat verzorgers zeker een invloed hebben op het mentaal welzijn van de ouderen. Deze invloed is wel minimaal, omdat deze relatie meer valt onder zwakke relaties. De ervaring van de robots door de ouderen is ook van belang, omdat een slechte ervaring een negatieve impact zal hebben op het mentaal welzijn van de ouder. Voor een goede ervaring moeten de robots wederkerige interactie kunnen bieden. Functionele robots missen deze interactie wat tot een slechte ervaring leidt.

Kortom, de totale substitutie van ouderenverzorgers met robots zou de eenzaamheid van de ouderen negatief beïnvloeden. Het is eerder aan te raden om sociale robots te gebruiken als aanvulling bij de verzorgers. Deze robots zullen het best werken als dierlijke vriend en niet als gesprekspartner en het is van belang dat deze robots wederkerige interactie kunnen bieden.

## Bronvermelding

Abbott, R., Orr, N., McGill, P., Whear, R., Bethel, A., Garside, R., Stein, K., & Thompson-Coon, J. (2019). How do “robopets” impact the health and well‐being of residents in care homes? A systematic review of qualitative and quantitative evidence [PhD-scriptie, University of Exeter]. https://doi.org/10.1111/opn.12239

De Wilde, L., Verhoeven, L., & De Vos, F. (2020). Do iCare? Een interdisciplinair onderzoek naar de toepasbaarheid van sociale robots in de ouderenzorg anno 2020 [Bachelorscriptie, Universiteit Utrecht]. https://studenttheses.uu.nl/handle/20.500.12932/36759

Sienkiewicz, B., Radosz-Knawa, Z., & Indurkhya, B. (2024). A participatory design approach to using social robots for elderly care. https://arxiv.org/pdf/2404.14134

Vercelli, A., Rainero, I., Ciferri, L., Boido, M., & Pirri, F. (2018). Robots in Elderly Care [Università di Torino]. https://doi.org/10.4399/97888255088954

Wang, X., Zhang, Y., & Luo, L. (2024). Aging with robots: A brief review on eldercare automation [PhD-scriptie, Peking University]. https://doi.org/10.1097/NR9.0000000000000052

van Tilburg, T. (2019). Ontevredenheid over netwerk leidt tot eenzaamheid ouderen. TVZ verpleegkd prakt wet 129, 16–18. https://doi.org/10.1007/s41184-019-0102-5

Baumeister, R. F., & Leary, M. R. (1995). The need to belong: Desire for interpersonal attachments as a fundamental human motivation. Psychological Bulletin, 117(3), 497–529. https://doi.org/10.1037/0033-2909.117.3.497

Nicolai, L. (2015). Het gebruik van eHealth ter preventie van een depressie bij ouderen.

De Wolf, R., & De Leyn, T. (2020). OUD EN NIEUW: EEN (MIS)MATCH? ETNOGRAFISCH ONDERZOEK NAAR DE IMPLEMENTATIE VAN SOCIALE ROBOTS IN EEN WOONZORGCENTRUM [Masterproef, Universiteit Gent]. https://libstore.ugent.be/fulltxt/RUG01/003/013/524/RUG01-003013524_2021_0001_AC.pdf