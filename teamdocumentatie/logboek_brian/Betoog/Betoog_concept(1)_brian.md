# Hoe kan de inzet van robotica in verzorgingshuizen het gevoel van eenzaamheid bij ouderen beïnvloeden? (betoog)

## Inleiding

Binnen dit onderzoek wordt er gekeken naar de inzet van robots binnen de ouderenzorg en of dit het gevoel van eenzaamheid bij ouderen kan beïnvloeden. Er is op dit moment een tekort aan personeel binnen de ouderenzorg en met de toenemende vergrijzing zal deze alleen maar verder toenemen. Op dit moment probeert men binnen de ouderenzorg dit probleem vanuit allerlei invalshoeken aan te pakken, bijvoorbeeld met meer investeringen in de zorg en meer nadruk te leggen op gezondheid en preventie. 

De inzet van robotica binnen de ouderenzorg is een oplossing waar op dit moment veel naar gekeken wordt om het tekort aan zorgpersoneel aan te pakken. Er zijn veel aspecten waar naar gekeken kan worden bij de inzet van robotica binnen de ouderenzorg zoals investeringen en kosten en de impact die het kan hebben op de welzijn van ouderen. In dit onderzoek wordt er gekeken naar het sociaal-emotionele aspect rondom ouderen in verzorgingshuizen en hoe robotica deze wel of niet kan beïnvloeden.

De hoofdvraag van dit onderzoek is dan ook: ***"Hoe kan de inzet van robotica in verzorgingshuizen het gevoel van eenzaamheid bij ouderen beïnvloeden?"***

Binnen dit onderzoek komen de volgende onderdelen aan bod om hieruit een eindconclusie te kunnen trekken:

1. **Wat is eenzaamheid en hoe wordt dit ervaren bij ouderen?**

Bij dit onderdeel wordt er ingegaan op alléén het sociaal-emotionele aspect. Er is een goede omschrijving nodig van wat eenzaamheid in de context van dit onderzoek precies inhoudt. Daarnaast moet duidelijk zijn hoe eenzaamheid zich manifesteert bij ouderen.

2. **Wat voor soort robots worden er nu ingezet in verzorgingshuizen?**

Welke robots worden op dit moment ingezet binnen verzorgingshuizen en wat voor experimenten worden er op dit moment gedaan?

3. **Wat voor effect kunnen de robots hebben op eenzaamheid bij ouderen?**

Hoe denken ouderen zelf over het interacteren met een robot binnen een verzorgingstehuis en wat effect kan dit hebben op eenzaamheid bij ouderen?

---

De onderzoeksmethode die in dit betoog wordt toegepast is in de vorm van een literatatuuronderzoek. Bronnen die gebruikt zijn in het onderzoek zijn onder meer afkomstig van google scholar.

---

## Wat is eenzaamheid en hoe wordt dit ervaren bij ouderen in verzorgingshuizen?

Om erachter te komen hoe eenzaamheid beïnvloed kan worden bij ouderen is het eerst belangrijk om duidelijk vast te leggen hoe dit onderwerp in dit onderzoek wordt behandeld. Wat is eenzaamheid precies, en hoe komt eenzaamheid voor bij ouderen? Bij deze deelvraag wordt dit onderwerp behandeld in aansluiting tot andere deelvragen.

### Wat is eenzaamheid?

Eenzaamheid is een emotionele reactie die kan voorkomen bij iemand in een situatie waarbij diegene de gedachte heeft alleen te zijn. Iemand kan zich eenzaam voelen als diegene voor een lange tijd geïsoleerd is of weinig sociaal contact heeft met mensen, maar het gevoel kan ook onstaan omdat iemand zich niet verbonden voelt met anderen om zich heen [3]. 

Het gevoel van eenzaamheid wordt dan ook ervaren als een ongemakkelijke emotie, vaak worden mensen door deze prikkel gestimuleerd om connectie te zoeken met andere mensen[3].

Langdurige eenzaamheid kan een aanzienlijke invloed hebben op het mentale welzijn van mensen. Mensen die zich eenzaam voelen kunnen meer moeite ervaren in sociale interacties, bijvoorbeeld omdat ze zich minder verbonden voelen met anderen en het moeilijk vinden daarmee een diepgaandere band te creeëren tijdens een interactie. Mensen kunnen zich hierdoor verdrietig of angstig voelen, of een gevoel van leegte ervaren [4], [3]. 

Eenzaamheid zou in de ergste gevallen kunnen leiden tot depressie en stress. Zeker langdurige (chronische) stress kan bepaalde gevolgen hebben op iemands fysieke gezondheid, zeker bij ouderen. Het gaat dan vooral over hart- en vaatziekten, maar ook dementie [2].

**Alleen zijn, en eenzaamheid ervaren**

Ondanks dat de mens een sociaal wezen is, moet wel benadrukt worden dat als iemand alleen is niet meteen betekent dat iemand zich ook daadwerkelijk eenzaam voelt. Bij eenzaamheid gaat het vaak om een gebrek aan sociale verbondenheid met anderen. Iemand kan soms alleen zijn zonder dat het direct bepaalde gevolgen kan hebben op iemands emotionele gesteldheid [1], [8].

### Oorzaken

In dit onderzoek wordt de nadruk primair gelegd op eenzaamheid bij ouderen in verzorgingshuizen.

Er kunnen allerlei (of meerdere) redenen zijn die ervoor kunnen zorgen dat ouderen een gevoel van eenzaamheid ervaren. Een veel voorkomende reden dat ouderen zich eenzaam voelen komt door het verliezen van een partner. De kans dat iemand zijn of haar partner verliest is op oudere leeftijd een stuk hoger dan op jongere leeftijd, dit kan de kans op gevoel van eenzaamheid bij ouderen sterk laten toenemen. Daarnaast geldt hetzelfde voor het verliezen van vrienden of leeftijdsgenoten. door het verliezen van leeftijdgenoten kunnen sociale netwerken van ouderen kleiner worden [5], [4].

Een andere oorzaak is een verandering van woonomstandigheden. Als ouderen op een gegeven moment in een verzorgingshuis terecht komen zou het contact met familie of vrienden/kenissen kunnen afnemen [5], [6].

Bovendien komt ook er ook nog bij kijken dat de mentale- en fysieke functionering van ouderen afneemt. Als ouderen steeds meer moeite hebben met bewegen of denken zou dit bijvoorbeeld een impact kunnen hebben op hobbies of bepaalde activiteiten. Hierdoor zouden ouderen bijvoorbeeld bepaalde kansen voor sociale interactie kunnen verliezen of mislopen [6].

Als laatst kan (onze) cultuur ook een rol spelen. Zo zouden culturele waarden zoals de toename van individualisering in het westen, gepaard met de huidige economische omstandigheden ertoe kunnen leiden dat familie minder contact heeft met ouderen [7], [6].

## Wat voor soort robots worden er nu ingezet in verzorgingshuizen?

Veel verzorgingshuizen kampen op dit moment met personeelstekorten. De vraag naar zorgpersoneel zal in de komende periode alleen maar stijgen vanwege de toenemende vergrijzing. Het idee achter de inzet van robots in verzorgingshuizen is dan ook dat repetitieve taken bijvoorbeeld kunnen worden overgenomen om de werkdruk bij zorgpersoneel te verlagen. Hierdoor zouden zij meer tijd kunnen besteden aan complexere taken [9]. 

Om te weten op welke manieren robotica eenzaamheid bij ouderen kan beïnvloeden, kan er eerst gekeken worden naar de huidige ontwikkelingen binnen de tak van robotica op het gebied van ouderenzorg. De robots waar we in dit onderzoek op gaan focussen zijn robots die met ouderen kunnen interacteren door middel van spraak is of visuele waarnemingen. Deze robots kunnen worden ingedeeld onder twee categorieën, "nursing robots" en "assistive robots" [11], [9], [12].

### Nursing robots (verpleegkundige robots)

In deze categorie vallen robots die bepaalde taken van zorgpersoneel in bijvoorbeeld verzorgingshuizen zouden kunnen overnemen. Deze robots kunnen fysieke taken verrichten, eenzaamheid bestrijden en ouderen kunnen stimuleren om (meer) te bewegen. Ook kunnen deze robots het welzijn van ouderen in de gaten houden en biedt het zorgpersoneel de mogelijkheid om via de robot te kunnen communiceren met ouderen [11], [9], [12].

**Voorbeelden van robots die in deze categorie behoren**

`Moxi`

In Austin werd vanaf 2017 de robot 'Moxi' ingezet in verzorgingshuizen om zorgpersoneel te assisteren. Deze robot heeft vooral een logistieke rol. De robot kan onder meer lab monsters verzamelen, medicijnen en maaltijden rond brengen en vuilnis verzamelen. 

`SARA`

In Nederland wordt er geëxperimenteerd met de zorgrobot van SARA Robotics. Het is geavanceerde robot met spraakherkenning en een tablet om mee te interacteren. De robot is onder meer ingezet bij drie zorginstituten in Nederland (Zorggroep Elde Maasduinen, tanteLouise and Het Laar). Deze robot kan ondersteuning bieden bij ouderen met dementie door middel van cognitieve- en fysieke oefeningen. Ook deze robot kan bepaalde repetitieve taken voor zorgpersoneel overnemen zoals het rondbrengen van medicijnen en het welzijn van patiënten monitoren [10].

---

### Assistive robots (Assisterende robots) 
Deze robots kunnen verder worden opgedeeld in twee sub categorieën [11], [9], [12]. 

**Physically-assistive:** Het kan gaan om robots die ouderen kunnen helpen in fysieke interacties. Hierbij kan het bijvoorbeeld gaan om robots die ouderen kunnen helpen met lopen of bewegen.

**Socially-assistive:** Anderzijds gaat het om robots die ouderen kunnen helpen via sociale interacties met als doel de mentale- of fysieke gezondheid te verbeteren.

`Aldebaran Robotics`

Robots die op dit moment veel gebruikt worden voor experimenten in de ouderenzorg zijn onder andere de robots van Aldebaran Robotics, het gaat hierbij vooral om de Pepper en de NAO robots. Het zijn humanoïde robots vanwege hun menselijk uiterlijk, de robots zijn namelijk vooral ontworpen voor sociale interacties met mensen. Deze robots vallen dan ook onder de "socially-assistive" categorie. Vooral in Japan zijn er veel experimenten gedaan met ouderen in verzorgingshuizen met de NAO en Pepper robots en ze worden ook op dit moment gebruikt in verzorgingshuizen in Nederland [13].

---

## Wat voor effect kunnen de robots hebben op eenzaamheid bij ouderen?

Zorgrobots zoals SARA kunnen worden ingezet in verzorgingshuizen om enerzijds de werkdruk van zorgpersoneel te verlagen, maar ook om eenzaamheid onder ouderen te bestrijden. 

Een hypothese die echter gesteld kan worden is dat eenzaamheid bij ouderen zou kunnen toenemen zodra robots vaker worden ingezet in verzorgingshuizen [14].

Er hangen namelijk ook een aantal ethische kwesties rondom de inzet van robotica in de ouderenzorg. Zo zouden robots nog een gebrek hebben aan emotionele inlevingsvermogen of menselijke waarden [15].

De robots die worden ingezet in verzorgingshuizen zijn niet perfect. Veel van deze robots moeten constant in de gaten gehouden worden door zorgpersoneel. Ook moet zorgpersoneel getrained worden om met de robots te kunnen omgaan. Robots zouden hierdoor bijvoorbeeld de werkdruk bij zorgpersoneel juist kunnen verhogen, doordat zij meer tijd kwijt zijn aan het onderhouden en aansturen van robots. Hierdoor zouden zij bijvoorbeeld minder tijd kunnen besteden aan patiënten die complexe aandacht vereisen. In veel andere studies op het gebied van robotica in de zorg wordt dit aspect veel besproken [14], [15].

Anderzijds hebben recente onderzoeken ook positieve resulataten aangetoond wat betreft de inzet van robotica in verzorgingshuizen. 

Uit experimenten blijkt dat ouderen hun interactie met een zorgrobot als positief ervaren. De robots kunnen in eerste instantie entertainment bieden aan ouderen om de tijd door te  brengen. Ook kunnen ouderen door middel van de robots videobellen met familie zonder dat zij hiervoor een tablet of smartphone hoeven te bedienen [16].

Daarnaast speelt artificial intelligence ook een belangrijke rol in robotica. De ontwikkelingen in artificial intelligence zijn in recente jaren aanzienlijk verbeterd. Robots zouden door middel van artificial intelligence in de toekomt beter kunnen interacteren met ouderen. Zorgrobots zouden hierdoor kunnen fungeren als persoonlijke assistent in het dagelijkse leven voor ouderen, bijvoorbeeld door ouderen te kunnen assisteren bij het wassen of omkleden. Tenslotte kunnen zorgrobots ouderen helpen bij het herrineren van bepaalde afspraken of gebeurtenissen. Deze complexe vorm van functionaliteit kan er toe leiden dat ouderen een positieve band kunnen ontwikkelen met een zorgrobot [16], [17]. 

# Conclusie

Hoe robots de eenzaamheid van ouderen in de zorg kan beïnvloeden is dus afhankelijk van verschillende variabelen zoals vanuit welk perspectief er wordt gekeken en om wat voor soort robot het gaat en hoe geavanceerd deze is.

---

## Referenties

**Algemene bronnen**

[3] Wikipedia contributors. (2024, May 13). Loneliness. Wikipedia. https://en.wikipedia.org/wiki/Loneliness

[4] Website, NHS. (2022, August 30). Loneliness in older people. nhs.uk. https://www.nhs.uk/mental-health/feelings-symptoms-behaviours/feelings-and-symptoms/loneliness-in-older-people/

[1] Loneliness. (2024, February 16). Psychology Today. https://www.psychologytoday.com/us/basics/loneliness

[6] Beheerder. (2023, October 31). Eenzaamheid bij ouderen. BTSG Beweging in Ouderenzorg. https://btsg.nl/eenzaamheid-bij-ouderen/

**Google Scholar**

[5] Zhang, D., Lu, Q., Li, L., Wang, X., Yan, H., & Sun, Z. (2023). Loneliness in nursing homes: A qualitative meta‐synthesis of older people’s experiences. Journal of Clinical Nursing, 32(19–20), 7062–7075. https://doi.org/10.1111/jocn.16842

[2] Signs and symptoms of chronic loneliness | Cigna Healthcare. (n.d.). https://www.cigna.com/knowledge-center/chronic-loneliness

[7] Tineke van der Kruk, VUMC. (2008). Signaleren en aanpak van eenzaamheid. Vrije Universiteit Amsterdam (VUMC). https://www.vumc.nl/standaard-tonen-op-pagina/eenzaamheidbrochure.htm?disposition=inline

[8] https://research.vu.nl/ws/portalfiles/portal/73664713/2007+vTilburg+dJongGierveld+Zicht+op+eenzaamheid

[9] Getson, C., & Nejat, G. (2021). Socially Assistive Robots Helping Older Adults through the Pandemic and Life after COVID-19. Robotics, 10(3), 106. https://doi.org/10.3390/robotics10030106

[10] With the pandemic hitting nursing homes, SARA’s robots are in growing demand | EIT. (n.d.). https://eit.europa.eu/news-events/news/pandemic-hitting-nursing-homes-saras-robots-are-growing-demand

[11] Christoforou, E. G., Avgousti, S., Ramdani, N., Novales, C., & Panayides, A. S. (2020). The upcoming role for nursing and assistive robotics: opportunities and challenges ahead. Frontiers in Digital Health, 2. https://doi.org/10.3389/fdgth.2020.585656

[12] Darko, E. M., Kleib, M., Lemermeyer, G., & Tavakoli, M. (2023). Robotics in Nursing: Protocol for a scoping review. JMIR Research Protocols, 12, e50626. https://doi.org/10.2196/50626

[13] Wright, J. (2023, January 9). Inside Japan’s long experiment in automating elder care. MIT Technology Review. https://www.technologyreview.com/2023/01/09/1065135/japan-automating-eldercare-robots/

[14] Hung, L., Mann, J., Perry, J., Berndt, A., & Wong, J. (2022). Technological risks and ethical implications of using robots in long-term care. Journal of Rehabilitation and Assistive Technologies Engineering, 9, 205566832211069. https://doi.org/10.1177/20556683221106917

[15] Wachsmuth, I. (2018). Robots Like Me: Challenges and ethical issues in aged care. Frontiers in Psychology, 9. https://doi.org/10.3389/fpsyg.2018.00432

[16] Marziali, R. A., Franceschetti, C., Dinculescu, A., Nistorescu, A., Kristály, D. M., Moșoi, A. A., Broekx, R., Marin, M., Vizitiu, C., Moraru, S., Rossi, L., & Di Rosa, M. (2024). Reducing loneliness and social isolation of older adults through voice assistants: literature review and bibliometric analysis. JMIR. Journal of Medical Internet Research/Journal of Medical Internet Research, 26, e50534. https://doi.org/10.2196/50534

[17] Sætra, H. S. (2020). First, they came for the old and demented: Human Arenas, 5(1), 25–43. https://doi.org/10.1007/s42087-020-00125-7


## BEGRIPSOMSCHRIJVING

`Robotica:` De robotica is de tak van de wetenschap die zich met het ontwikkelen en bestuderen van robots bezighoudt. 

`Artificial Intelligence:` Kunstmatige intelligentie of AI is een verzamelnaam voor applicaties die complexe taken uitvoeren waarvoor voorheen menselijke input, was vereist, zoals bij de online communicatie met klanten of een potje schaken. 


