# Hoofd- en deelvragen voor het literatuuronderzoek en betoog

*ONDERWERP – Het thema/vraagstuk van het onderzoek is:*

***De inzet van robots binnen de ouderenzorg en eenzaamheid bij ouderen.***

---

**AANLEIDING – De aanleiding en/of context van het thema/vraagstuk is:**
*Waarom is het op dit moment in de tijd nuttig om over dit vraagstuk na te denken?*

Er is op dit moment een tekort aan zorgpersoneel binnen de ouderenzorg terwijl de vergrijzing toeneemt. Robots zouden een oplossing kunnen vormen voor het tekort aan personeel binnen de ouderenzorg. Bepaalde repetitieve taken zouden door robots kunnen worden overgenomen, waardoor zorgpersoneel zich meer kan focussen op complexere taken. 

---

**AFBAKENING – Binnen dit thema beperk ik mij tot het aspect:**
*Waar leg je de focus op?*

Het onderzoek gaat over de algemene inzet van robotica binnen de ouderenzorg en ik wil dan vooral onderzoeken of het gevoel van eenzaamheid beïnvloedt kan worden. Er wordt niet extensief ingegaan op het emotionele welzijn van ouderen in het algemeen binnen de ouderenzorg.

---

**DOELSTELLING – Het onderzoek levert het volgende op (bijv. kennis die er nu nog niet is in de vorm van een voorstel/ontwerp, of een diagnose van het probleem):**

Met mijn onderzoek wil ik meer inzicht krijgen over wat voor soort impact robots kunnen hebben op eenzaamheid bij ouderen waardoor men op dat vlak in de toekomst betere producten/diensten kan ontwikkelen binnen de ouderenzorg op het gebied van robotica.

---

**ETHISCH/MAATSCHAPPELIJK ISSUE – Het voor mijn publiek interessante issue dat op het gebied van het afgebakende thema speelt is**: *Welke ethische kwestie kaart je aan in je betoog?*

De inzet van robotica zou kunnen leiden tot een verdere toename van eenzaamheid bij ouderen doordat menselijk contact (zoals met een zorgverlener/begeleider) hierdoor zou kunnen afnemen. 

---

**VRAAGSTELLING 1 - De Hoofdvraag van mijn onderzoek is:** *Welke vraag ga je beantwoorden in je betoog?*

Hoe wordt het gevoel van eenzaamheid bij ouderen beïnvloedt bij de inzet van robots in bejaardentehuizen? 

---

**BEGRIPSOMSCHRIJVING – De volgende begrippen uit mijn vraagstelling definieer ik als:** *Licht begrippen uit je vraag toe.*

`Robotica:` De robotica is de tak van de wetenschap die zich met het ontwikkelen en bestuderen van robots bezighoudt. 

`Artificial Intelligence:` Kunstmatige intelligentie of AI is een verzamelnaam voor applicaties die complexe taken uitvoeren waarvoor voorheen menselijke input, was vereist, zoals bij de online communicatie met klanten of een potje schaken. 

`Machine Learning:` Machine learning is een onderdeel van kunstmatige intelligentie dat zich bezighoudt met de ontwikkeling van algoritmes, statistische modellen en technieken waarmee computers kunnen leren.  

`Deep Learning:` Deep learning is een onderdeel van machine learning. Dit familielid gebruikt neurale netwerken die kunnen leren. Deep learning is een specifieke tool in de gereedschapskist van de 'machine learner' (het neurale netwerk) die inputgegevens (bijvoorbeeld geluid, tekst of beeld) omzet in voorspellingen (wat hoor ik, wat lees ik, wat zie ik?). 

`Sensor:` Een sensor is een kunstmatige uitvoering van wat in de biologie een zintuig wordt genoemd. De meeste sensoren zijn elektronisch of mechanisch uitgevoerd, softwarematige en 'virtuele' sensoren zijn ook mogelijk. Met een sensor neemt een machine de omgeving waar of kan informatie verzameld worden waarmee in industrie en informatica processen bestuurd kunnen worden. 

`Actuator:` Een actuator is een toestel dat invloed kan uitoefenen op zijn omgeving. Dit doet het op basis van een analoge- of digitale input dat het ontvangt. In de context van het onderzoek wordt de term meestal gebruikt om een aandrijfmotor van een robot of apparaat te omschrijven. 

`Microcontroller:` Een microcontroller is een geïntegreerde schakeling met een microprocessor die wordt gebruikt om elektronische apparatuur te besturen. Je kunt hierbij bijvoorbeeld denken aan wasmachines, magnetron's, de motor interface van een auto en allerlei soorten robots. 

`Computer vision:` Computer Vision (of computer visie) is een gebied van de computerwetenschap dat erop is gericht om met computers objecten en personen op afbeeldingen en video's te identificeren. 

---

**VRAAGSTELLING 2 - De deelvragen van mijn onderzoek zijn:** *Welke logische stappen ga je zetten om je vraag te beantwoorden?*

1. Wat is eenzaamheid en hoe wordt dit ervaren bij ouderen? 
2. Wat voor robots kunnen er worden ingezet in verzorgshuizen, en op welke manier kunnen deze met ouderen interacteren? 
3. Zou eenzaamheid bij ouderen kunnen toenemen door inzet van robots?