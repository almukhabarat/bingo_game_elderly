# Betoog inleiding

## Inleiding onderzoek

Binnen dit onderzoek wordt er gekeken naar de inzet van robots binnen de ouderenzorg en of dit het gevoel van eenzaamheid bij ouderen kan beïnvloeden. Er is op dit moment een tekort aan personeel binnen de ouderenzorg en met de toenemende vergrijzing zal deze alleen maar verder toenemen. Op dit moment probeert men binnen de ouderenzorg dit probleem vanuit allerlei invalshoeken aan te pakken, bijvoorbeeld met meer investeringen in de zorg en meer nadruk te leggen op gezondheid en preventie. 

De inzet van robotica binnen de ouderenzorg is een oplossing waar op dit moment veel naar gekeken wordt om het tekort aan zorgpersoneel aan te pakken. Er zijn veel aspecten waar naar gekeken kan worden bij de inzet van robotica binnen de ouderenzorg zoals investeringen en kosten en de impact die het kan hebben op de welzijn van ouderen. In dit onderzoek wordt er gekeken naar het sociaal-emotionele aspect rondom ouderen in verzorgingshuizen en hoe robotica deze wel of niet kan beïnvloeden.

De hoofdvraag van dit onderzoek is dan ook: ***"Hoe kan de inzet van robotica in verzorgingshuizen het gevoel van eenzaamheid bij ouderen beïnvloeden?"***

Binnen dit onderzoek komen de volgende onderdelen aan bod om hieruit een eindconclusie te kunnen trekken:

1. **Wat is eenzaamheid en hoe wordt dit ervaren bij ouderen?**

Bij dit onderdeel wordt er ingegaan op alléén het sociaal-emotionele aspect. Er is een goede omschrijving nodig van wat eenzaamheid in de context van dit onderzoek precies inhoudt. Daarnaast moet duidelijk zijn hoe eenzaamheid zich manifesteert bij ouderen.

2. **Wat voor soort robots worden er nu ingezet in verzorgingshuizen?**

Ik wil kijken welke robots op dit moment worden ingezet binnen verzorgingshuizen en wat voor experimenten er op dit moment worden gedaan.

3. **Wat voor effect kunnen de robots hebben op eenzaamheid bij ouderen?**

Hoe kunnen ouderen met robots interacteren? Kunnen zij dit doen door middel van fysieke input of kunnen zij ook hun stem gebruiken of gebaren maken? Hoe denken ouderen zelf over het interacteren met een robot binnen een verzorgingstehuis?

**De onderzoeksmethode die in dit betoog wordt toegepast is in de vorm van een literatatuuronderzoek.**

---









