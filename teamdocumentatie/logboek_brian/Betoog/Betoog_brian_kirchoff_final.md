# Hoe kan de inzet van robotica in verzorgingshuizen het gevoel van eenzaamheid bij ouderen beïnvloeden?

```
Naam: Brian Kirchoff
Betoog/literatuuronderzoek
```

## Inleiding

Binnen dit onderzoek wordt er gekeken naar de inzet van robots binnen de ouderenzorg en of dit het gevoel van eenzaamheid bij ouderen kan beïnvloeden. Er is op dit moment een tekort aan personeel binnen de ouderenzorg en met de toenemende vergrijzing zal deze alleen maar verder toenemen. Op dit moment probeert men binnen de ouderenzorg dit probleem vanuit allerlei invalshoeken aan te pakken, bijvoorbeeld met meer investeringen in de zorg en meer nadruk te leggen op gezondheid en preventie. 

De inzet van robotica binnen de ouderenzorg is een oplossing waar op dit moment veel naar gekeken wordt om het tekort aan zorgpersoneel aan te pakken. Er zijn veel aspecten waar naar gekeken kan worden bij de inzet van robotica binnen de ouderenzorg zoals investeringen en kosten en de impact die het kan hebben op de welzijn van ouderen. In dit onderzoek wordt er gekeken naar het sociaal-emotionele aspect rondom ouderen in verzorgingshuizen en hoe robotica deze wel of niet kan beïnvloeden.

De hoofdvraag van dit onderzoek is dan ook: ***"Hoe kan de inzet van robotica in verzorgingshuizen het gevoel van eenzaamheid bij ouderen beïnvloeden?"***

Binnen dit onderzoek komen de volgende onderdelen aan bod om hieruit een eindconclusie te kunnen trekken:

1. **Hoe wordt eenzaamheid ervaren bij ouderen in verzorgingshuizen?**

Bij dit onderdeel wordt er ingegaan op alléén het sociaal-emotionele aspect. Er is een goede omschrijving nodig van wat eenzaamheid in de context van dit onderzoek precies inhoudt. Daarnaast moet duidelijk zijn hoe eenzaamheid zich manifesteert bij ouderen.

2. **Wat voor soort robots worden er nu ingezet in verzorgingshuizen?**

Welke robots worden op dit moment ingezet binnen verzorgingshuizen en wat voor experimenten worden er op dit moment gedaan?

3. **Wat voor effect kunnen de robots hebben op eenzaamheid bij ouderen?**

Hoe denken ouderen zelf over het interacteren met een robot binnen een verzorgingstehuis en wat effect kan dit hebben op eenzaamheid bij ouderen?

---
## Onderzoeksmethode
De onderzoeksmethode die in dit betoog wordt toegepast is in de vorm van een literatatuuronderzoek. Bronnen die gebruikt zijn in het onderzoek zijn onder meer afkomstig van google scholar. 

---

# Hoe wordt eenzaamheid ervaren bij ouderen in verzorgingshuizen?

Om erachter te komen hoe robots eenzaamheid bij ouderen kan beïnvloeden is het als eerst belangrijk om duidelijk vast te leggen hoe eenzaamheid voor komt bij ouderen en welke factoren hierbij relevant kunnen zijn.  

Eenzaamheid kan een aanzienlijke invloed hebben op het mentale welzijn van ouderen. Ouderen die zich eenzaam voelen kunnen meer moeite ervaren in sociale interacties, bijvoorbeeld omdat ze zich minder verbonden voelen met anderen en het moeilijk vinden daarmee een diepgaandere band te creeëren tijdens een interactie. Eenzaamheid zou in de ergste gevallen kunnen leiden tot depressie en stress. Zeker langdurige (chronische) stress kan bepaalde gevolgen hebben op iemands fysieke gezondheid, zeker bij ouderen. Het gaat dan vooral over hart- en vaatziekten, maar ook dementie (Victor, 2012).

Er kunnen allerlei of meerdere redenen zijn die ervoor kunnen zorgen dat ouderen een gevoel van eenzaamheid ervaren. Uit een recente studie over eenzaamheid in verzorgingshuizen (Zhang et al., 2023) worden er een aantal factoren opgenoemd die kunnen bijdragen aan het gevoel van eenzaamheid bij ouderen. 

Een veel voorkomende reden dat ouderen zich eenzaam voelen komt door een afname van sociaal contact. Een veel voorkomede reden is het verliezen van een partner. De kans dat iemand zijn of haar partner verliest is op oudere leeftijd een stuk hoger dan op jongere leeftijd, hierdoor kan de kans op het gevoel van eenzaamheid bij ouderen sterk toenemen. Daarnaast geldt hetzelfde voor het verliezen van vrienden of leeftijdsgenoten. Door het verliezen van leeftijdgenoten kunnen sociale netwerken van ouderen kleiner worden (Nilgün Kuru Alici & Bilge Kalanlar, 2021).

Een andere oorzaak is een afname van autonomie. Doordat dat de mentale- en fysieke functionering van ouderen afneemt, kunnen ouderen steeds meer moeite ondervinden met bewegen of denken. Dit zou een impact kunnen hebben op hobbies of bepaalde activiteiten. Ook zouden ouderen bepaalde kansen voor sociale interactie kunnen verliezen of mislopen. Ook kunnen zij het gevoel krijgen dat zij niet goed hun eigen behoeftes kunnen nastreven doordat zij minder goed in staat zijn om voor zichzelf te kunnen zorgen (Brownie & Horstmanshof, 2011).

Eenzaamheid heeft dus een grote impact op het sociale welzijn van ouderen. Men kan moeite krijgen met socialiseren en zich angstig of depressief voelen. Ook spelen er dus een aantal belangrijke factoren die kunnen bijdragen aan het gevoel van eenzaamheid bij ouderen. Zowel een afname in de sociale interactie met anderen, als afname of onderdrukking van autonomie kunnen bijdragen aan het gevoel van eenzaamheid bij ouderen. Er zijn allerlei manieren om eenzaamheid bij ouderen te kunnen bestrijden. In de toekomst zouden robots hierbij misschien een significante rol kunnen spelen.

---

# Wat voor soort robots worden er nu ingezet in verzorgingshuizen?

Veel verzorgingshuizen kampen op dit moment met personeelstekorten. De vraag naar zorgpersoneel zal in de komende periode alleen maar stijgen vanwege de toenemende vergrijzing. Het doel van robots in verzorgingshuizen is dan ook dat repetitieve taken kunnen worden overgenomen om de werkdruk bij zorgpersoneel te verlagen. Hierdoor zouden zij meer tijd kunnen besteden aan complexere taken. Doordat robotica op veelzijdige manieren kan worden ingezet binnen verzorgingshuizen is het belangrijk om te weten welke technologieën op dit moment relevant zijn voor dit onderzoek.

Om te weten op welke manieren robotica eenzaamheid bij ouderen kan beïnvloeden, kan er eerst gekeken worden naar de huidige ontwikkelingen binnen de tak van robotica op het gebied van ouderenzorg. De robots waar we in dit onderzoek op focussen zijn robots die met ouderen kunnen interacteren door middel van spraak of visuele waarnemingen. Deze robots kunnen worden ingedeeld onder twee categorieën, "nursing robots" oftewel verpleegkundige robots en "assistive robots", assisterende robots (Darko et al., 2023).

Om te beginnen met de nursing robots categorie. In deze categorie vallen robots die bepaalde taken van zorgpersoneel in verzorgingshuizen zouden kunnen overnemen. Zorgrobots kunnen fungeren als persoonlijke assistent in het dagelijkse leven voor ouderen, bijvoorbeeld door ouderen te kunnen assisteren bij het wassen of omkleden. Daarnaast kunnen zorgrobots ouderen helpen bij het herrineren van bepaalde afspraken of gebeurtenissen. Ook kunnen deze robots het welzijn van ouderen in de gaten houden en biedt het zorgpersoneel de mogelijkheid om via de robot te kunnen communiceren met ouderen (Christoforou et al., 2020). 

Bij de andere categorie gaat het om de assistive robots. Deze robot heeft meer een specifiek doel. Het kan gaan om robots die ouderen kunnen helpen in fysieke interacties, bijvoorbeeld om ouderen te kunnen helpen of ondersteunen met bewegen. Anderzijds gaat het om robots die ouderen kunnen helpen via sociale interacties met als doel de mentale- of fysieke gezondheid te verbeteren (Christoforou et al., 2020). 

In 2017 in Austin werd de robot 'Moxi' ingezet in verzorgingshuizen om zorgpersoneel te assisteren. Deze robot heeft vooral een logistieke rol. De robot kan onder meer medicijnen en maaltijden rond brengen, vuilnis opbrengen en lab monsters verzamelen. Zowel patiënten als zorgpersoneel waren onder de indruk van de robot aangezien deze door middel van een display en spraakherkenning met mensen op een vriendelijke manier kan communiceren (Tietze & Mcbride, 2020).

Een gemeenschappelijk aspect van de robots uit beide categorieën is dat de interactie met hen menselijk overkomt. De robots in de opgenoemde voorbeelden beschikken over spraakherkenning en kunnen hierdoor een simpel gesprek voeren en bepaalde instructies volgen. Zowel nursing robots als assistive robots kunnen worden ingezet om de werkdruk te verlichten in verzorgingshuizen. De robots kunnen via spraakherkenning met ouderen en zorgpersoneel communiceren en daarbij simpele of repetitieve taken voor hen uitvoeren. Ondanks dat de ontwikkelingen op het gebied van kunstmatige intelligentie veel voortgang boekt, blijft het nog echter de vraag of deze robots een oplossing kunnen bieden voor eenzaamheid bij ouderen.

De robots die tegenwoordig worden ingezet of waarmee geëxperimenteerd wordt zijn vrij geavanceerd aangezien deze robots door middel van spraakherkenning met mensen kunnen interacteren. De robots hebben het potentieel om in de toekomst bepaalde zorgtaken te kunnen overnemen zoals het assisteren van ouderen met het herrinneren van dagelijkse medicijn inname of zorgpersoneel op de hoogte kunnen houden van het welzijn van een oudere. Naast het verlagen van de werkdruk in verzorgingshuizen kunnen robots ook ingezet worden om ouderen te entertainen en fysieke of mentale oefeningen kunnen laten doen. 

---

# Wat voor effect kunnen de robots hebben op eenzaamheid bij ouderen?

Zorgrobots hebben het potentieel om in de toekomst zorgpersoneel in verzorgingshuizen voor een groot deel te kunnen vervangen. Wat de effecten zijn op het gevoel van eenzaamheid bij ouderen in verzorgingshuizen moet nog verder worden onderzocht. Het is echter wel belangrijk dat er meer onderzoek wordt gedaan op dit gebied, aangezien de technologie in de tak van robotica zich sneller kan ontwikkelen vanwege de recente ontwikkelingen in kunstmatige intelligentie. Er moet namelijk ook rekening worden gehouden met de limitaties van robots. Daarnaast kunnen er ook ethische dillema's onstaan waarmee men rekening moet houden bij het ontwikkelen van robot technologie voor deze doelgroep.

Om te beginnen luid de vraag, kunnen robots worden gebruikt als substitutie voor zorgpersoneel op het gebied van emotionele welzijn? Robots worden niet moe, kunnen altijd op een verwachte manier reageren en hebben oneindig geduld. Robots hebben echter geen empathie of emotionele inzicht, alhoewel robots dit misschien wel kunnen nabootsen. 

Een hypothese die gesteld kan worden is dat eenzaamheid bij ouderen zou kunnen toenemen zodra robots vaker worden ingezet in verzorgingshuizen. In veel studies over robotica in verzorgingshuizen, waaronder die van (Hung et al., 2022) blijkt dat deze robots constant in de gaten gehouden moeten worden door zorgpersoneel en veel onderhoud vereisen. Ook moet zorgpersoneel getrained worden om met de robots te kunnen omgaan. Robots zouden hierdoor bijvoorbeeld de werkdruk bij zorgpersoneel juist kunnen verhogen, doordat zij meer tijd kwijt zijn aan het onderhouden en aansturen van robots. Hierdoor zouden zij minder tijd kunnen besteden aan patiënten die complexe aandacht vereisen.

Anderzijds heeft een recent onderzoek (Marziali et al., 2024) ook positieve resulataten aangetoond wat betreft de inzet van robotica in verzorgingshuizen. Uit experimenten blijkt dat ouderen hun interactie met een zorgrobot als positief ervaren. De robots kunnen in eerste instantie entertainment bieden aan ouderen om de tijd door te brengen. Ook kunnen ouderen door middel van de robots videobellen met familie zonder dat zij hiervoor een tablet of smartphone hoeven te bedienen.

Robots zouden naast het verlagen van de werkdruk bij zorgpersoneel dus ook een positief effect kunnen hebben op het welzijn van ouderen. Er moet echter ook gekeken worden naar de ethische aspecten.

Een ethisch aspect is de privacy van ouderen. Zeker naarmate robots steeds geavanceerder worden en daardoor diepgaandere interacties kunnen hebben met ouderen, kan de privacy van ouderen ook in het geding komen. Door de recente ontwikkeling in kunstmatige intelligentie kunnen ouderen misschien niet goed in staat zijn om een robot te onderscheiden van een mens. In een studie van (Pirhonen et al., 2020) wordt er een situatie omschreven waarin bejaarden een vertrouwens band ontwikkelden. Hierbij werd aangegeven dat ouderen veel prive informatie of persoonlijke geheimen met de robot deelde. Men zou zich kunnen afvragen hoe robots met deze gevoelige informatie omgaan.

Een ander ethisch aspect waar dus weer naar gekeken kan worden is autonomie. Zorgrobots kunnen bijvoorbeeld op zo'n manier ontworpen worden waarbij de fysieke veiligheid van een oudere centraal staat. In een artikel van (Johnston, 2022) wordt er op het gebied van autonomie ondermeer een situatie benoemd waarbij een robot een oudere niet kan toestaan om bijvoorbeeld op een kruk te klimmen om een voorwerp te pakken, aangezien de fysieke veiligheid van de oudere hierdoor in gevaar kan komen. Omdat een robot hierdoor bepaald gedrag van de oudere probeert tegen te houden kan de autonomie van ouderen onderdrukt worden, wat vervolgens ook weer een negatieve impact kan hebben op het gevoel van eenzaamheid bij ouderen.

Er kan zowel dus beargumenterd worden dat robots de werkdruk in verzorgingshuizen zowel kunnen laten afnemen of toenemen. Zowel factoren als de training van zorgpersoneel, functionaliteit van de robot en de tevredenheid van ouderen/cliënten kunnen hier een effect op hebben. Een toename van de werkdruk zou kunnen betekenen dat de inzet van robots in verzorgingshuizen averechts werkt. Uit een aantal onderzoeken waaronder die van (Marziali et al., 2024) worden er echter ook positieve resultaten opgenoemd. Ouderen zouden volgens dit onderzoek een goede ervaring hebben kunnen ondervinden met robots. Ethische kwesties op gebieden als privacy en autonomie kunnen gevaren vormen voor ouderen. Het is belangrijk dat de privacy van ouderen extra beschermd wordt, zeker omdat het hierbij om een kwetsbare groep gaat. Bovendien kan de inzet van robots in verzorgingshuizen ook de autonomie van ouderen beperken, bijvoorbeeld doordat een robot een keuze moet maken tussen vrijheid en veiligheid.

---

# Conclusie

Hoe robots de eenzaamheid van ouderen in de zorg kan beïnvloeden is dus afhankelijk van verschillende variabelen zoals vanuit welk perspectief er wordt gekeken en om wat voor soort robot het gaat en hoe geavanceerd deze is.

Eenzaamheid kan zich bij ouderen op verschillende manieren manifesteren dus de inzet van robots in verzorgingshuizen kan verschillende uitkomsten hebben. Robots zouden een rol kunnen spelen bij vormen van eenzaamheid als een afname in sociaal contact met anderen of een impact kunnen hebben op het gevoel van autonomie. 

Er wordt op dit moment al veel geëxperimenteerd met robots in verzorgingshuizen. Het doel van de robots is om in eerste instantie de werkdruk van zorgpersoneel te verlagen en het tekort aan mankracht binnen de zorg aan te pakken. Robots kunnen ook ouderen zelf ondersteunen in hun dagelijks leven. 

Aangezien robots steeds geavanceerder worden door met name de opkomst van kunstmatige intelligentie, moet men in de toekomst echter steeds meer rekening gaan houden met ethische dillema's op het gebied van robotica in de ouderenzorg. Zodra de interactie tussen robot en mens steeds complexer wordt moeten robots ook zodanig worden ontwikkeld zodat deze niet zomaar op een bepaalde manier misbruik kan maken van de kwetsbaarheden van ouderen.

Er wordt nog veel gediscussieerd over de vraag of robots het personeelstekort en de algemene werkdruk kunnen verlagen en een positieve bijdrage kunnen leveren aan het welzijn van ouderen in verzorgingshuizen. De huidige technologie en talloze experimenten in verzorgingshuizen wereldwijd tonen echter wel potentieel.

---

## Referenties

1. `(Zhang et al., 2023):` Zhang, D., Lu, Q., Li, L., Wang, X., Yan, H., & Sun, Z. (2023). Loneliness in nursing homes: A qualitative meta‐synthesis of older people’s experiences. Journal of Clinical Nursing, 32(19–20), 7062–7075. https://doi.org/10.1111/jocn.16842

2. `(Nilgün Kuru Alici & Bilge Kalanlar, 2021):` Attitudes toward aging and loneliness among older adults: A mixed methods s. . .: EBSCOhost. (n.d.). https://web.p.ebscohost.com/ehost/pdfviewer/pdfviewer?vid=4&sid=40c97371-3d32-4e68-bc88-926b13e1de4f%40redis

3. `(Brownie & Horstmanshof, 2011):` Brownie, S., & Horstmanshof, L. (2011). The Management of loneliness in aged care residents: an important therapeutic target for gerontological nursing. Geriatric Nursing, 32(5), 318–325. https://doi.org/10.1016/j.gerinurse.2011.05.003

4. `(Victor, 2012):` Victor, C. R. (2012). Loneliness in care homes: a neglected area of research? Aging Health, 8(6), 637–646. https://doi.org/10.2217/ahe.12.65

5. `(Getson & Nejat, 2021):` Getson, C., & Nejat, G. (2021). Socially Assistive Robots Helping Older Adults through the Pandemic and Life after COVID-19. Robotics, 10(3), 106. https://doi.org/10.3390/robotics10030106

6. `(Darko et al., 2023):` Darko, E. M., Kleib, M., Lemermeyer, G., & Tavakoli, M. (2023). Robotics in Nursing: Protocol for a scoping review. JMIR Research Protocols, 12, e50626. https://doi.org/10.2196/50626

7. `(Christoforou et al., 2020):` Christoforou, E. G., Avgousti, S., Ramdani, N., Novales, C., & Panayides, A. S. (2020). The upcoming role for nursing and assistive robotics: opportunities and challenges ahead. Frontiers in Digital Health, 2. https://doi.org/10.3389/fdgth.2020.585656

8. `(Tietze & Mcbride, 2020):` Tietze, M., McBride, S., American Nurses Association, Ortegon, D., MAA-OD, BSN, RN, NEA-BC, National Science Foundation, TEXAS HEALTH PRESBYTERIAN HOSPITAL DALLAS (PHD) EXECUTIVES, UNIVERSITY OF TEXAS, MEDICAL BRANCH (UTMB), HOUSTON METHODIST HOSPITAL (HMH), AMERICAN ACADEMY OF NURSING, & DILIGENT ROBOTICS, INC. (n.d.). ROBOTICS AND THE IMPACT ON NURSING PRACTICE. https://www.nursingworld.org/~494055/globalassets/innovation/robotics-and-the-impact-on-nursing-practice_print_12-2-2020-pdf-1.pdf

9. `(Vandemeulebroucke et al., 2021):` Vandemeulebroucke, T., Dzi, K., & Gastmans, C. (2021). Older adults’ experiences with and perceptions of the use of socially assistive robots in aged care: A systematic review of quantitative evidence. Archives of Gerontology and Geriatrics, 95, 104399. https://doi.org/10.1016/j.archger.2021.104399

10. `(Hung et al., 2022):` Hung, L., Mann, J., Perry, J., Berndt, A., & Wong, J. (2022). Technological risks and ethical implications of using robots in long-term care. Journal of Rehabilitation and Assistive Technologies Engineering, 9, 205566832211069. https://doi.org/10.1177/20556683221106917

11. `(Marziali et al., 2024):` Marziali, R. A., Franceschetti, C., Dinculescu, A., Nistorescu, A., Kristály, D. M., Moșoi, A. A., Broekx, R., Marin, M., Vizitiu, C., Moraru, S., Rossi, L., & Di Rosa, M. (2024). Reducing loneliness and social isolation of older adults through voice assistants: literature review and bibliometric analysis. JMIR. Journal of Medical Internet Research/Journal of Medical Internet Research, 26, e50534. https://doi.org/10.2196/50534

12. `(Pirhonen et al., 2020):` Pirhonen, J., Tiilikainen, E., Pekkarinen, S., Lemivaara, M., & Melkas, H. (2020). Can robots tackle late-life loneliness? Scanning of future opportunities and challenges in assisted living facilities. Futures, 124, 102640. https://doi.org/10.1016/j.futures.2020.102640

13. `(Johnston, 2022):` Johnston, C. (2022). Ethical design and use of robotic care of the elderly. Journal of Bioethical Inquiry, 19(1), 11–14. https://doi.org/10.1007/s11673-022-10181-z

## BEGRIPSOMSCHRIJVING

`Robotica:` De robotica is de tak van de wetenschap die zich met het ontwikkelen en bestuderen van robots bezighoudt. 

`Artificial Intelligence:` Kunstmatige intelligentie of AI is een verzamelnaam voor applicaties die complexe taken uitvoeren waarvoor voorheen menselijke input, was vereist, zoals bij de online communicatie met klanten of een potje schaken.