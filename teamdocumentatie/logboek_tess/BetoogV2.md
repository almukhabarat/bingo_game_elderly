# Wat voor invloed heeft de overname van menselijke taken door robotica op de werkdruk van zorgpersoneel in de ouderenzorg?

Nederland heeft te maken met vergrijzing. In 2023 was de grijze druk 34%, dit betekend dat voor elke 65-plusser, er 3 mensen zijn die in de werkende leeftijd (20 tot 65 jaar) zitten. De verwachting is dat in 2040 de grijze druk zal oplopen naar 45%. Dan is er voor elke 65-plusser, 1 iemand in de werkzame leeftijd. (Centraal Bureau voor de Statistiek, z.d.)

Het gevolg is dat er meer mensen nodig zijn voor de zorg van deze bevolkingsgroep. In 2020 werkten er in nederland ongeveer 1,4 miljoen mensen in de zorg, dit is 1 op 7 van de werkenden. in 2040 neemt de totale werkgelegenheid in de zorg toe naar 1 op 4. (SER-verkenning Zorg Voor De Toekomst, 2020)

De toenemende vraag in de zorg is bijna niet bij te houden. Daarom moet er naar andere oplossingen gekeken worden. 1 van die oplossingen zouden robots kunnen zijn. Robots zouden kunnen helpen bij het verzorgen van de ouderen, maar ook kunnen helpen tegen eenzaamheid.

Het gebruik van robots kent echter zijn voor en nadelen, en ook is er de vraag of het wel ethisch is om deze robots de taken van mensen over te laten nemen. Daarom is de hoofdvraag van dit onderzoek: Wat voor invloed heeft de overname van menselijke taken door robotica op de werkdruk van zorgpersoneel in de ouderenzorg?

Binnen dit onderzoek zijn er een aantal deelvragen om tot de eindconclusie te komen:

-	Wat voor rol kan een robot aannemen binnen de zorg?

-	Wat zijn de belangrijkste taken van hulpverleners die worden overgenomen door robots?

-	Wat zijn (ethische) uitdagingen binnen het toepassen van robots in de ouderenzorg?

-	Wat voor effect hebben sociale robots op ouderen in de zorg.
De onderzoeksmethode die wordt gebruikt in dit betoog is literatuuronderzoek.

 
## Wat voor rol kan een robot aannemen binnen de zorg?

Robots kunnen verschillende rollen hebben met daarbij horende taken. Een manier om deze indeling te maken is in sociale robots, rehabiliterende (assisterende) robots en sociale robots.

**Sociale robots**

Sociale robots zijn gemaakt met het doel om de gebruiker te entertainen. De sociale robot wordt veel gebruikt met dementerende ouderen als een vorm van therapie of tegen eenzaamheid. Vaak worden deze robots gemaakt in de vorm van dieren zoals honden of katten, zodat de gebruiker het effect van het hebben van een huisdier voelen. 

**Rehabilitatie (assisterende) robots**

Rehabilitatie robots hebben als doel om fysiek mensen te helpen, hierbij kan je denken aan bijvoorbeeld slimme rolstoelen.

**Service robots**

Service robots zijn simpelere assisterende robots die vaak wat kleiner en makkelijker in omgang zijn. Deze worden vaak gebruikt bij ouderen om te helpen in het dagelijks leven.

Een rehabilitatie robot heeft vaak overlapping met service robots. Ook zit er meestal wel een sociaal aspect in de robot gemaakt, op deze manier vallen de meeste robots onder meerdere categorieën, maar worden er ook zeker robots gemaakt die specifiek 1 rol hebben.

 
## Wat zijn de belangrijkste taken van hulpverleners die worden overgenomen door robots?

Met de groeiende behoefte aan hulpverleners in de ouderenzorg, is het belangrijk om te weten welke taken er worden overgenomen en wat er zou kunnen worden overgenomen door robots. Dit om de werkdruk in de ouderenzorg te kunnen verbeteren.

Hulpverleners in de ouderenzorg voeren een groot aantal verschillende taken uit. Dit bestaat uit persoonlijke verzorging, zoals wassen, douchen en helpen met aankleden. Het bieden van lichte medische hulp, door bijvoorbeeld het geven van medicatie, is ook een groot deel van het werk. Daarnaast wordt ook de mentale/emotionele staat en de gezondheid van de ouderen gemonitord. Naast de verzorgende taken kunnen hulpverleners ook begeleiding bieden, bijvoorbeeld met het doen van de administratie.

Er zijn verschillende robots die al taken van deze zorgverleners kunnen overnemen. Zo is er de RIBA robot, die een patiënt fysiek kan verplaatsen van bed naar rolstoel. (Mukai et al., 2010) Tinybot Tessa is ontwikkeld om ouderen door de dag heen te helpen met bijvoorbeeld het herinneren van medicatie en om de sociale gezondheid te kunnen monitoren. (Bolders & Schreinemachers, 2018) De Paro Robot is een sociale robot in de vorm van een zeehond, specifiek gemaakt voor het sociale aspect, om de ouderen een luisterend oor te kunnen bieden en zo eenzaamheid tegen te gaan. (PARO Therapeutic Robot, z.d.)

Het gebruik van robots zoals RIBA vermindert fysieke belasting voor hulpverleners. Tinybot Tessa en Paro helpen bij het verminderen van de mentale en emotionele werkdruk door de sociale interactie en herinneringsfuncties die ze bieden.

Zorgverleners hebben meerdere momenten op een dag met dezelfde cliënt. De beschikbare tijd hangt af van de taken die uitgevoerd moeten worden en kunnen verschillen van 20 minuten tot wel een uur. Deze robots zorgen ervoor dat de hulpverleners meer tijd kunnen besteden aan andere taken, maar zijn natuurlijk geen vervanging voor menselijke interactie.

De belangrijkste taken van hulpverleners die worden overgenomen door robots omvatten vaak routinetaken. Door deze taken over te nemen wordt de werkdruk op de zorgverleners verminderd en kan de kwaliteit van zorg omhoog gaan. 

 
## Wat zijn (ethische) uitdagingen binnen het toepassen van robots in de ouderenzorg?

Het toepassen van robots in de ouderenzorg heeft verschillende voordelen, zoals het verminderen van de werkdruk en het bieden van ondersteuning aan ouderen. Echter, brengen deze robots ook ethische en praktische uitdagingen met zich mee.

**Minder contact met zorgverleners**

1 van de grootste ethische zorgen is het risico op het verminderd menselijk contact. Robots kunnen routinetaken overnemen maar kunnen niet emotionele steun en persoonlijke aandacht bieden zoals zorgpersoneel dat wel kan. Dit kan leiden tot de verhoging van eenzaamheid in plaats van vermindering.

**Robots zijn geen vervanging van menselijk contact**

Sociale robots zijn gemaakt om eenzaamheid tegen te gaan, maar wat niet moet worden vergeten is dat zo’n robot geen vervanging is van echt menselijk contact. Robots moeten niet gezien worden als vervanging, het is en blijft een hulpmiddel als aanvulling op reguliere zorg. “At present, robots are far from being real companions. Their conversational ability is still extremely limited. They could be used to alleviate the family’s guilt about leaving the elderly alone.” (Vercelli et al., 2018)

**Kosten kunnen erg oplopen**

De kosten van het aanschaffen van robots kunnen erg oplopen. Dit roept vragen op over de toewijzing van middelen en toegang tot zorgtechnologie. Ouderen met beperkte financiële middelen kunnen buitengesloten worden van de voordelen van deze technologieën en kan tot ongelijkheid leiden in de zorg. “Ethical concerns are also related to individual’s economic conditions. One prediction was that society may not be able to cover all the costs of digitalisation, which may, in a worst case scenario, cause inequality in the provision of care.” (Johansson-Pajala & Gustafsson, 2020)

**Acceptatie van robots kan variëren**

De acceptatie van robots door zowel ouderen als zorgverleners kan sterk variëren. Ouderen kunnen moeite hebben met het gebruik van deze nieuwe technologie. Dit roept vragen op over het recht van ouderen om hun eigen zorgomgeving te kunnen bepalen.

**Privacy en veiligheid**

Naast de bovengenoemde uitdagingen moet er ook rekening gehouden worden met ethische overwegingen over privacy en veiligheid. Het is belangrijk om dit goed in de gaten te houden, aangezien robots persoonlijke gegevens verzamelen en verwerken. 

Er zijn verschillende uitdagingen die overwonnen moeten worden om robots op een effectieve manier te kunnen gebruiken. Met name het onthouden dat robots niet als vervanging kunnen dienen van zorgverleners en naaste familie. Maar ook dat het gebruik van robots niet vanzelfsprekend kan zijn door de aanhangende kosten en het aanpassingsvermogen van de gebruiker.

## Conclusie

De vergrijzing in Nederland verhoogt snel de werkdruk in de ouderenzorg. Robots bieden een veelbelovende oplossing om deze druk te verlichten door routinetaken over te nemen en zo zorgverleners meer tijd te geven voor persoonlijke zorg.

Het gebruik van robots brengt wel ethische en praktische uitdagingen met zich mee. Er is een risico op verminderd menselijk contact, wat de eenzaamheid van ouderen kan verergeren. Daarnaast kunnen de hoge kosten van robots leiden tot ongelijkheden in de zorg. Ook varieert de acceptatie van robots bij ouderen en zorgverleners en moet privacy en veiligheid goed in de gaten worden gehouden.

Kortom, robots kunnen een waardevolle aanvulling zijn in de ouderenzorg, mits ze als hulpmiddel worden gezien en niet als vervanging van menselijke zorg. 

## Bronnen

Bolders, L., & Schreinemachers, N. (2018). TINYBOT TESSA: Hoe kan Tessa bijdragen aan het vergroten van de zelfredzaamheid? [Tilburg: HAN University of Applied Sciences]. https://hbo-kennisbank.nl/resolve/hogeschoolarnhemnijmegen/eyJ1IjogImh0dHBzOi8vc3VyZnNoYXJla2l0Lm5sL29iamVjdHN0b3JlL2NmYTdkZThhLWIzZWItNDNkOS04YjY1LTM4NmM4MzIyN2UwNCIsICJpIjogbnVsbCwgImgiOiAiOTJhZmU1MTJiN2VmYTViYTIwMDA5ZmRlMDlmMGY2YzY5NDY5NGU3OTdhZDExYTM4MGRjNGZjNDFmYjIyZWUxNSJ9

Broekens, J., Heerink, M., Rosendal, H., Delft University of Technology, University of Applied Sciences, Amsterdam, & University of Applied Sciences, Leiden. (n.d.). Assistive social robots in elderly care: a review [Journal-article]. https://ii.tudelft.nl/~joostb/files/Broekens%20Heerink%20Rosendal%202009.pdf

Centraal Bureau voor de Statistiek. (z.d.). Ouderen. Centraal Bureau Voor De Statistiek. https://www.cbs.nl/nl-nl/visualisaties/dashboard-bevolking/leeftijd/ouderen

Development of a nursing-care assistant robot RIBA that can lift a human in its arms. (2010, October 1). IEEE Conference Publication | IEEE Xplore. https://ieeexplore.ieee.org/abstract/document/5651735

Johansson-Pajala, R. M., & Gustafsson, C. (2020). Significant challenges when introducing care robots in Swedish elder care. Disability and Rehabilitation: Assistive Technology, 17(2), 166–176. https://doi.org/10.1080/17483107.2020.1773549

PARO Therapeutic Robot. (n.d.). http://www.parorobots.com/
Mukai, T., Hirano, S., Nakashima, H., Kato, Y., Sakaida, Y., Guo, S., & Hosoe, S. (2010). Development of a nursing-care assistant robot RIBA that can lift a human in its arms. Ieee Xplore. https://doi.org/10.1109/iros.2010.5651735

SER-verkenning Zorg voor de toekomst. (2020, Juni 19). www.ser.nl. https://www.ser.nl/nl/Publicaties/zorg-voor-de-toekomst

Tessa ondersteunt zelfregie, zelfstandig wonen en biedt zorg. (n.d.). https://www.tinybots.nl/

Vercelli, A., Rainero, I., Ciferri, L., Boido, M., & Pirri, F. (2018). Robots in Elderly Care. DigitCult - Scientific Journal On Digital Cultures, 2(2), 37-50. doi:10.4399/97888255088954
