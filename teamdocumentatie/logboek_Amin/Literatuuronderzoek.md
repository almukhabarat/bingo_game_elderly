# Probleembeschrijving en hoofdvraag en deelvragen

> Naam Student: Amin El Bouazrouti Datum: 7-5-2024

**Criteria onderzoeksthema:**

1. Het thema/vraagstuk sluit aan bij de technische opdracht van de leerroute
2. Het thema/vraagstuk omvat een ethisch en/of maatschappelijk issue

**Resultaat:**

Betoog op basis van literatuuronderzoek van minimaal 1000 tot maximaal 1500 woorden, gericht op een publiek met beperkte ICT-kennis.

**A. ONDERWERP – Het thema/vraagstuk van het onderzoek is:**
Waar gaat je betoog over?

Mijn betoog gaat over het gebruik van robotica in de ouderenzorg.

**B. AANLEIDING – De aanleiding en/of context van het thema/vraagstuk is:**
Waarom is het op dit moment in de tijd nuttig om over dit vraagstuk na te denken?

- De vergrijzing van de bevolking neemt toe wat de druk op de zorgverleners verhoogd, waardoor er behoefte is aan oplossingen zoals robots toeneemt.
- Huidige innovaties in AI en robotica biede nieuwe kansen voor de sector.
- De snelle vooruitgang van de technologie vraagt om tijdige regelgevingen en beleid om ethische inzet te waarborgen.
- Het gebruiken van robots zal waarschijnlijk gepaard gaan met financiele overwegingen die de ethisch gedaan moeten worden.

**C. AFBAKENING – Binnen dit thema beperk ik mij tot het aspect:**
Waar leg je de focus op?

In dit onderzoek word gekeken naar het ethische vraagstuk rond het gebruik van robots voor sociale en emotionele ondersteuning in de ouderenzorg. De focus ligt op de directe interacties tussen robots en ouderen, met bijzondere aandacht voor de impact op persoonlijke en emotionele aspecten van zorg. 

**D. DOELSTELLING – Het onderzoek levert het volgende op (bijv. kennis die er nu nog niet is in de vorm van een voorstel/ontwerp, of een diagnose van het probleem):**
Wat bereik je met je onderzoek?

Het doel is om belangrijke ethische kwesties aan te kaarten en om concrete adviezen te bieden over hoe deze robots op een verantwoorde wijze gebruikt kunnen worden. Deze inzichten zijn bedoeld om beleidsmakers en zorginstellingen te ondersteunen bij het maken van geinformeerde keuzes over de integratie van robots in de ouderenzorg.

**C. ETHISCH/MAATSCHAPPELIJK ISSUE – Het voor mijn publiek interessante issue dat op het gebied van het afgebakende thema speelt is:**
Welke ethische kwestie kaart je aan in je betoog?

Dit onderzoek richt zich op de ethische dilemma's die ontstaan bij het gebruik van robots voor sociale interacties met ouderen, zoals de impact op hun autonomie en privacy. Het belicht specifiek de vraag of de technologische vervanging van menselijk contact de menselijke waardigheid en kwaliteit van zorg ondermijnt. Deze kwesties zijn van groot belang gezien de toenemende integratie van robottechnologie in de ouderenzorg.

**G. VRAAGSTELLING 1 - De Hoofdvraag van mijn onderzoek is:**
Welke vraag ga je beantwoorden in je betoog?

"In hoeverre is het ethisch verantwoord om robots in te zetten voor het verzorgen van sociale interacties met ouderen binnen zorginstellingen, gezien de gevolgen voor hun welzijn en autonomie?"

**H. BEGRIPSOMSCHRIJVING – De volgende begrippen uit mijn vraagstelling definieer ik als:**

Ethisch verantwoord: Handelen of beslissingen nemen die moreel juist zijn en overeenkomen met algemeen geaccepteerde normen en waarden.

Robots voor sociale interacties: Machines of geautomatiseerde systemen die ontworpen zijn om met mensen te communiceren en te functioneren in een sociale context.

Ouderen binnen zorginstellingen: Personen van gevorderde leeftijd die wonen in faciliteiten die zorg en ondersteuning bieden, zoals verpleeghuizen of verzorgingstehuizen.

Welzijn: De gehele fysieke, psychologische en sociale gezondheid van een persoon.

Autonomie: Het recht en de capaciteit van een individu om zelfstandig beslissingen te nemen en controle te hebben over eigen handelingen en keuzes.

**I. VRAAGSTELLING 2 - De deelvragen van mijn onderzoek zijn:**

Wat zijn de potentiële voordelen van het gebruik van robots voor sociale interacties met ouderen in zorginstellingen?
 - Hier onderzoek ik de positieve aspecten van robotinteracties, zoals verbeterde sociale betrokkenheid en mogelijkheden voor entertainment en gezelschap.

Welke ethische risico's zijn verbonden aan het inzetten van robots voor sociale interacties met ouderen?
 - Hier wordt gefocust op de mogelijke negatieve gevolgen, zoals afname van menselijk contact en het risico van afhankelijkheid van technologie.

Hoe beïnvloedt de interactie met robots de autonomie van ouderen binnen zorginstellingen?
 - Deze vraag richt zich op het vermogen van ouderen om zelfstandige keuzes te maken en in hoeverre interactie met robots dit kan bevorderen of beperken.
  
## **Inleiding**

De vergrijzing van de wereldbevolking zet de ouderenzorg onder toenemende druk door een groeiende vraag naar zorgdiensten en een tekort aan middelen zoals zorgpersoneel en faciliteiten. Innovaties in robotica bieden mogelijkheden om deze druk te verlichten door ondersteuning in sociale interacties te bieden, wat de vraag oproept naar de ethische verantwoordelijkheid van hun gebruik.

Dit literatuuronderzoek toetst de implicaties van het gebruik van robots in de sociale omgang met ouderen in zorginstellingen. De hoofdvraag van dit onderzoek is: "In hoeverre is het ethisch verantwoord om robots in te zetten voor sociale interacties met ouderen, gezien de gevolgen voor hun welzijn en autonomie?"

Dit onderzoek zal de volgende deelvragen behandelen:
 - Wat zijn de potentiële voordelen van het gebruik van robots voor sociale interacties met ouderen in zorginstellingen?
 - Welke ethische risico's zijn verbonden aan het inzetten van robots voor sociale interacties met ouderen?
 - Hoe beïnvloedt de interactie met robots de autonomie van ouderen binnen zorginstellingen?
  
**Onderzoeksmethode**  
Dit onderzoek is opgezet als een literatuurstudie. Dit houdt in dat er een uitgebreide analyse wordt gedaan van bestaande wetenschappelijke literatuur en artikelen om inzicht te bieden in de huidige stand van zaken en richting te geven aan beleidsmakers en zorgverleners.

## **Wat zijn de potentiële voordelen van het gebruik van robots voor sociale interacties met ouderen in zorginstellingen?**

Het gebruik van robots in ouderenzorginstellingen kan significante voordelen bieden. Studies zoals die van Draper en Sorell (2016) benadrukken dat robots in staat zijn om gezelschap te bieden en gevoelens van eenzaamheid te verminderen, vooral belangrijk in omgevingen waar menselijk contact beperkt is. Robots faciliteren interactie via gesprekken, spelletjes en communicatieinterfaces, wat bijdraagt aan het verhogen van sociale betrokkenheid en het verbeteren van de geestelijke gezondheid van ouderen (Sharkey & Sharkey, 2010).

Verder bieden robots emotionele ondersteuning door emotionele nood te herkennen en hierop te reageren met geprogrammeerde reacties, wat de emotionele stabiliteit van ouderen ondersteunt (Sharkey & Sharkey, 2010). Dit aspect van robotica in de zorg draagt bij aan een betere emotionele gezondheid, wat kan helpen bij het omgaan met stress en depressie bij ouderen.

Robots bieden ook verstandelijke stimulatie die verstandelijke achteruitgang kan vertragen. Dit aspect is belangrijk voor het behouden van cognitieve functies bij ouderen, waardoor hun algemene levenskwaliteit verbetert (Misselhorn et al., 2013). Het is echter belangrijk dat deze technologieën de menselijke zorg aanvullen en niet vervangen om te verzekeren dat de persoonlijke interactie en menselijke waardigheid bewaard blijven (Vandemeulebroucke, De Casterlé, & Gastmans, 2019).

De voordelen van het gebruik van robots in de ouderenzorg tonen aan dat deze technologieën de potentie hebben om de sociale betrokkenheid en emotionele welzijn van ouderen te verbeteren. De ethische implementatie vereist echter een zorgvuldige afweging om te zorgen dat robots een aanvulling zijn op en geen vervanging voor menselijke zorgverleners. Het gebruik van robots moet daarom altijd binnen de context van ethische richtlijnen en respect voor de menselijke waarden plaatsvinden.

De inzet van robots voor sociale interacties met ouderen in zorginstellingen biedt potentiële voordelen zoals het verminderen van eenzaamheid, bieden van emotionele ondersteuning en vertragen van cognitieve achteruitgang. Echter, om deze voordelen op een ethisch verantwoorde manier te realiseren, is het cruciaal dat robots de menselijke zorg aanvullen en de menselijke waardigheid respecteren.

## **Welke ethische risico's zijn verbonden aan het inzetten van robots voor sociale interacties met ouderen?**

De inzet van robots voor sociale interacties met ouderen in zorginstellingen biedt niet alleen voordelen, maar roept ook aanzienlijke ethische vraagstukken op. Dit deel van het onderzoek richt zich op drie hoofdgebieden van ethische risico's: vermindering van menselijke interactie, privacykwesties en de afhankelijkheid van technologie.

Een van de grootste ethische zorgen bij het gebruik van robots in de zorg is de mogelijke vermindering van menselijke interactie. Hoewel robots kunnen helpen bij het verlichten van de werkdruk van zorgverleners bestaat het risico dat zij menselijke contacten vervangen in plaats van aanvullen. Onderzoek toont aan dat menselijke interactie een essentieel onderdeel is van de zorg voor ouderen, omdat het bijdraagt aan hun emotionele en psychologische welzijn (Vandemeulebroucke, De Casterlé, & Gastmans, 2019). De persoonlijke aandacht en empathie die menselijke zorgverleners bieden kan niet volledig worden gerepliceerd door robots. Dit kan leiden tot een gevoel van isolatie en verwaarlozing bij ouderen.

Een belangrijk ethisch risico is de inbreuk op de privacy van ouderen. Robots die worden gebruikt voor sociale interacties en zorgondersteuning verzamelen vaak grote hoeveelheden persoonlijke gegevens. Dat varieert van gezondheidsinformatie tot gedrags en emotionele gegevens. Hoewel deze gegevens essentieel kunnen zijn voor het verbeteren van de zorg brengt het verzamelen en opslaan ervan privacyrisico's met zich mee (Misselhorn et al., 2013). Ouderen kunnen zich ongemakkelijk voelen bij het idee dat zij continu worden geobserveerd en geanalyseerd door robots. Er moeten strikte privacyrichtlijnen en beveiligingsmaatregelen worden geimplementeerd om ervoor te zorgen dat de gegevens van ouderen veilig worden bewaard en alleen worden gebruikt voor juiste doeleinden.

Een ander ethisch risico is de mogelijke afhankelijkheid van technologie. Naarmate robots een grotere rol gaan spelen in de zorg bestaat het risico dat ouderen te afhankelijk worden van deze technologieën voor hun dagelijkse behoeften en sociale interacties. Dit kan hun vermogen om zelfstandig te functioneren en sociale relaties aan te gaan in de weg zitten (Sharkey & Sharkey, 2010). Bovendien kan een overdreven afhankelijkheid van robots leiden tot een verlies van belangrijke sociale vaardigheden en een gevoel van hulpeloosheid wanneer de technologie kapot of niet beschikbaar is.

De inzet van robots voor sociale interacties met ouderen brengt aanzienlijke ethische risico's met zich mee. Verminderde menselijke interactie kan leiden tot isolatie en een daling in de kwaliteit van zorg, terwijl privacykwesties ontstaan door de uitgebreide gegevensverzameling door robots, wat ongemak en risico's voor ouderen met zich meebrengt. Bovendien kan afhankelijkheid van technologie de zelfstandigheid van ouderen ondermijnen en hen kwetsbaar maken. Daarom is het essentieel dat robots zorgvuldig worden ingezet als aanvulling op menselijke zorg, met strikte ethische richtlijnen en aandacht voor privacy en autonomie om de zorgkwaliteit te verbeteren zonder ethische waarden te schaden.

## **Hoe beïnvloedt de interactie met robots de autonomie van ouderen binnen zorginstellingen?**



**Bronnen:**

Draper, H., & Sorell, T. (2016). Ethical values and social care robots for older people: an international qualitative study. Ethics And Information Technology, 19(1), 49–68. https://doi.org/10.1007/s10676-016-9413-1

Sharkey, A. J. C., & Sharkey, N. (2010). Granny and the robots: ethical issues in robot care for the elderly. Ethics And Information Technology, 14(1), 27–40. https://philpapers.org/archive/SHAGAT.pdf

Misselhorn, C., Pompe, U., & Stapleton, M. (2013). Ethical Considerations Regarding the Use of Social Robots in the Fourth Age. GeroPsych, 26(2), 121–133. https://doi.org/10.1024/1662-9647/a000088

Vandemeulebroucke, T., De Casterlé, B. D., & Gastmans, C. (2019). Ethics of socially assistive robots in aged-care settings: a socio-historical contextualisation. Journal Of Medical Ethics, 46(2), 128–136. https://doi.org/10.1136/medethics-2019-105615