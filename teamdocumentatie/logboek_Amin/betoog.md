# Ethiek van Robotica in de Ouderenzorg

## **Inleiding**

De vergrijzing van de wereldbevolking zet de ouderenzorg onder toenemende druk door een groeiende vraag naar zorgdiensten en een tekort aan middelen zoals zorgpersoneel en faciliteiten. Innovaties in robotica bieden mogelijkheden om deze druk te verlichten door ondersteuning in sociale interacties te bieden, wat de vraag oproept naar de ethische verantwoordelijkheid van hun gebruik.

Dit literatuuronderzoek toetst de implicaties van het gebruik van robots in de sociale omgang met ouderen in zorginstellingen. De hoofdvraag van dit onderzoek is: "In hoeverre is het ethisch verantwoord om robots in te zetten voor sociale interacties met ouderen?"

Dit onderzoek zal de volgende deelvragen behandelen:
 - Wat zijn de potentiële voordelen van het gebruik van robots voor sociale interacties met ouderen in zorginstellingen?
 - Welke ethische risico's zijn verbonden aan het inzetten van robots voor sociale interacties met ouderen?
 - In hoeverre wegen de voordelen op tegen de nadelen van het gebruik van robots in de sociale interactie met ouderen?
  
**Onderzoeksmethode**  
Dit onderzoek is opgezet als een literatuurstudie. Dit houdt in dat er een uitgebreide analyse wordt gedaan van bestaande wetenschappelijke literatuur en artikelen om inzicht te bieden in de huidige stand van zaken en richting te geven aan beleidsmakers en zorgverleners.

## **Wat zijn de potentiële voordelen van het gebruik van robots voor sociale interacties met ouderen in zorginstellingen?**
  
Het gebruik van robots in ouderenzorginstellingen kan significante voordelen bieden. Studies zoals die van Draper en Sorell (2016) benadrukken dat robots in staat zijn om gezelschap te bieden en gevoelens van eenzaamheid te verminderen, vooral belangrijk in omgevingen waar menselijk contact beperkt is. Robots faciliteren interactie via gesprekken, spelletjes en communicatieinterfaces, wat bijdraagt aan het verhogen van sociale betrokkenheid en het verbeteren van de geestelijke gezondheid van ouderen (Sharkey & Sharkey, 2010).
  
Verder bieden robots emotionele ondersteuning door emotionele nood te herkennen en hierop te reageren met geprogrammeerde reacties, wat de emotionele stabiliteit van senioren ondersteunt (Sharkey & Sharkey, 2010). Dit aspect van robotica in de zorg draagt bij aan een betere emotionele gezondheid, wat kan helpen bij het omgaan met stress en depressie bij ouderen.
  
Robots bieden ook verstandelijke stimulatie die verstandelijke achteruitgang kan vertragen. Dit aspect is belangrijk voor het behouden van cognitieve functies bij ouderen, waardoor hun algemene levenskwaliteit verbetert (Misselhorn et al., 2013). Het is echter belangrijk dat deze technologieën de menselijke zorg aanvullen en niet vervangen om te verzekeren dat de persoonlijke interactie en menselijke waardigheid bewaard blijven (Vandemeulebroucke, De Casterlé, & Gastmans, 2019).
  
De voordelen van het gebruik van robots in de ouderenzorg tonen aan dat deze technologieën de potentie hebben om de sociale betrokkenheid en het emotionele welzijn van senioren te verbeteren. De ethische implementatie vereist echter een zorgvuldige afweging om te zorgen dat robots een aanvulling zijn op en geen vervanging voor menselijke zorgverleners. Het gebruik van robots moet daarom altijd binnen de context van ethische richtlijnen en respect voor de menselijke waarden plaatsvinden.
  
De inzet van robots voor sociale interacties met ouderen in zorginstellingen biedt potentiële voordelen zoals het verminderen van eenzaamheid, bieden van emotionele ondersteuning en vertragen van cognitieve achteruitgang. Echter, om deze voordelen op een ethisch verantwoorde manier te realiseren, is het cruciaal dat robots de menselijke zorg aanvullen en de menselijke waardigheid respecteren.
  
## **Welke ethische risico's zijn verbonden aan het inzetten van robots voor sociale interacties met ouderen?**
  
Het gebruiken van robots in zorginstellingen als sociale interactie met ouderen biedt niet alleen voordelen, maar roept ook vragen op of het wel ethische verantwoord is. Deze deelvraag richt zich op drie hoofdgebieden van ethische risico's die kunnen volgen bij het gebruik van de robots: minder menselijke interactie, privacy en het afhankelijkheid zijn van de robots.
  
De vermindering menselijke interactie door het gebruik van robots in de zorg brengt ethnische zorgen met zich mee. Robots kunnen helpen met het verlichten van de zorgverleners werkdruk, het gevolg hiervan is dat direct contact met senioren vervangen word in plaats van aangevuld door het gebruikt van sociale zorgrobots. Onderzoek toont aan dat menselijk contact een essentieel onderdeel is van de zorg voor ouderen, omdat het bijdraagt aan hun emotionele en psychologische gezondheid (Vandemeulebroucke, De Casterlé, & Gastmans, 2019). Aandacht en empathie die geboden wordt door zorgverleners kan niet helemaal worden nagebootst door robots. Dit kan leiden tot een verwaarloosd en geisoleerd gevoel bij senioren.
  
Een belangrijk ethisch risico is de inbreuk op de privacy van ouderen. Robots die worden gebruikt voor sociale interacties en zorgondersteuning verzamelen vaak grote hoeveelheden persoonlijke gegevens. Dat varieert van gezondheidsinformatie tot gedrags en emotionele gegevens. Hoewel deze gegevens essentieel kunnen zijn voor het verbeteren van de zorg brengt het verzamelen en opslaan ervan privacyrisico's met zich mee (Misselhorn et al., 2013). Zo kunnen ouderen zich ongemakkelijk voelen bij het idee dat zij continu worden bekeken door robots. Er moeten strenge privacyrichtlijnen komen die geïmplementeerd worden om ervoor te zorgen dat de gegevens van senioren veilig worden bewaard en alleen worden gebruikt voor juiste doeleinden.
  
Een ander ethisch risico is de mogelijkheid dat ouderen afhankelijk raken van technologie. Hoe meer de robots een grotere rol gaan spelen in de zorg voor ouderen bestaat het risico dat ze te afhankelijk worden van deze technologieën voor hun dagelijkse behoeften of sociale interacties. Dit kan hun vermogen om zelfstandig te functioneren en sociale relaties aan te gaan in de weg zitten (Sharkey & Sharkey, 2010). Bovendien kan een overmatige behoefte van robots leiden tot een verlies van belangrijke sociale vaardigheden.
  
De inzet van robots voor sociale interacties met senioren brengt ethische risico's met zich mee. Minder interactie met de mede mens kan leiden tot afzondering en een daling in de kwaliteit van zorg, terwijl privacy kwesties ontstaan door de uitgebreide data verzameling door de robots, wat risico's voor ouderen met zich meebrengt. Ook kan afhankelijkheid van technologie de zelfstandigheid van ouderen aantasten en hen kwetsbaar maken. Daarom is het essentieel dat robots zorgvuldig worden ingezet als aanvulling op de al gegeven zorg, met strenge ethische richtlijnen en aandacht voor privacy en zelfstandigheid om de kwaliteit van de zorg te verbeteren zonder ethische waarden te schaden.
  
## **In hoeverre wegen de voordelen op tegen de nadelen van het gebruik van robots in de sociale interactie met ouderen?**

Het gebruik van robots in de ouderenzorg wordt steeds populairder omdat ze kunnen helpen om de zorg te verbeteren en de werkdruk van zorgverleners te verlagen. Robots kunnen ouderen gezelschap houden en eenzaamheid verminderen, maar hun gebruik roept ook ethische vragen op, zoals minder menselijke interactie en privacyproblemen. In deze deelvraag word er gekenen hoe de voordelen van de speciale robots opwegen tegen de nadelen.

Robots bieden verschillende voordelen in de ouderenzorg. Ze kunnen ouderen gezelschap houden en gevoelens van eenzaamheid verminderen, vooral in zorginstellingen waar menselijk contact beperkt is (Draper & Sorell, 2016). Door interactie via gesprekken en spelletjes kunnen robots de sociale betrokkenheid van senioren vergroten en hun geestelijke gezondheid verbeteren (Sharkey & Sharkey, 2010). Verder kunnen robots emotionele steun bieden door emotionele nood te herkennen en hierop te reageren, wat helpt bij het omgaan met stress en depressie (Sharkey & Sharkey, 2010). Ook kunnen robots de afname van denkvermogen vertragen en bijdragen aan een betere levenskwaliteit (Misselhorn et al., 2013).

Daarnaast kunnen robots zorgverleners helpen bij routine taken, waardoor zorgverleners meer tijd en aandacht kunnen besteden aan persoonlijke zorg. Dit verbetert de kwaliteit van de zorg in het algemeen.

Ook zijn er nadelen en ethische risico's verbonden aan het gebruik van robots in de ouderenzorg. Een van de zorgen is dat robots de interactie van ouderen met mensen kunnen verminderen. Hoewel robots kunnen helpen bij het verlichten van de werkdruk van zorgverleners, bestaat er een risico dat een robot menselijk contact vervangt in plaats van aanvult. Onderzoek toont aan dat contact met de mede mens essentieel is voor het emotionele welzijn van ouderen (Vandemeulebroucke, De Casterlé, & Gastmans, 2019). Zonder genoeg contact met anderen kunnen senioren zich geisoleerd en verwaarloosd voelen.

Inbreuk op de privacy van ouderen moet ook in afweging worden genomen. Een robot verzamelt vaak persoonlijke gegevens die varieren van gezondheidsinformatie tot gedrags en emotionele gegevens. Ondanks dat deze gegevens kunnen bijdragen aan betere zorg, brengen ze ook privacy risico's met zich mee (Misselhorn et al., 2013). Senioren kunnen zich niet fijn voelen bij het idee dat ze continu worden bekeken door robots. Strikte privacyrichtlijnen zijn van belang om ervoor te zorgen dat de gegevens van ouderen veilig worden bewaard en alleen worden gebruikt voor legitieme doeleinden.

Er bestaat ook het risico van een toenemende afhankelijkheid van technologie (Ministerie van Volksgezondheid, Welzijn en Sport, 2024). Als robots een grotere rol gaan spelen in de zorg, kunnen ouderen te afhankelijk worden an deze technologieën voor hun dagelijkse behoeften en sociale interacties. Dit kan hun vermogen om zelfstandig te functioneren en sociale relaties aan te gaan belemmeren (Sharkey & Sharkey, 2010).

Na het afwegen van de voor en nadelen kan worden gezien dat hoewel robots veel voordelen kunnen bieden in de ouderenzorg, de ethische risico's serieus moeten worden genomen. Robots kunnen bijdragen aan het welzijn van ouderen door eenzaamheid te verminderen, maar ze mogen menselijke zorg niet vervangen. Privacy en afhankelijkheids risico's moeten zorgvuldig worden gecontroleerd om ervoor te zorgen dat de gebruik van robots ethisch verantwoord is en bijdraagt aan het welzijn van senioren.

Waardevolle aanvulling die robots bieden zijn in de ouderenzorg door gezelschap en mentale stimulatie te bieden. Het is belangrijk dat robots op een etische manier worden ingezet, waarbij rekening wordt gehouden met privacy en zelfstandigheid. Alleen door een goede evenwicht kunnen we de voordelen van robots in de ouderenzorg benutten zonder de ethische waarden te schaden. Als het inzetten van robots naast zorg van zorgverleners voorzichtig wordt gedaan, met strenge richtlijnen en aandacht voor privacy, kan de zorgkwaliteit voor ouderen worden verbeterd. Dit kan zonder hun welzijn en waardigheid in gevaar te brengen.

## **Conclusie**

Dit onderzoek heeft gekeken naar de ethische gevolgen van het gebruik van robots voor sociale interacties met ouderen in zorginstellingen. De hoofdvraag was: "Is het ethisch verantwoord om robots te gebruiken voor sociale interacties met ouderen?" Door de voordelen en nadelen te bekijken, is er een beter beeld geschets van hoe deze technologie kan werken.

Robots kunnen een nuttige aanvulling zijn in de ouderenzorg, zolang ze op een ethisch verantwoorde manier worden ingezet. Dit betekent dat er strenge ethische richtlijnen moeten zijn en dat er aandacht moet zijn voor de privacy en zelfstandigheid van ouderen. Als robots zorgvuldig worden ingezet naast menselijke zorg, kan de zorg voor ouderen verbeteren zonder hun welzijn en waardigheid in gevaar te brengen. Het is belangrijk dat beleidsmakers en zorgverleners een evenwichtige aanpak gebruiken om de voordelen van robots in de ouderenzorg te vergroten en de ethische risico's te verminderen.

**Bronnen:**

Draper, H., & Sorell, T. (2016). Ethical values and social care robots for older people: an international qualitative study. Ethics And Information Technology, 19(1), 49–68. https://doi.org/10.1007/s10676-016-9413-1

Sharkey, A. J. C., & Sharkey, N. (2010). Granny and the robots: ethical issues in robot care for the elderly. Ethics And Information Technology, 14(1), 27–40. https://philpapers.org/archive/SHAGAT.pdf

Misselhorn, C., Pompe, U., & Stapleton, M. (2013). Ethical Considerations Regarding the Use of Social Robots in the Fourth Age. GeroPsych, 26(2), 121–133. https://doi.org/10.1024/1662-9647/a000088

Vandemeulebroucke, T., De Casterlé, B. D., & Gastmans, C. (2019). Ethics of socially assistive robots in aged-care settings: a socio-historical contextualisation. Journal Of Medical Ethics, 46(2), 128–136. https://doi.org/10.1136/medethics-2019-105615

Ministerie van Volksgezondheid, Welzijn en Sport. (2024, May 16). TNO2024 R10662 Generatieve AI in de Nederlandse zorg getekend. Publicatie | Gegevensuitwisseling in De Zorg. https://www.gegevensuitwisselingindezorg.nl/publicaties/publicaties/2024/04/04/tno2024-r10662-generatieve-ai-in-de-nederlandse-zorg-getekend