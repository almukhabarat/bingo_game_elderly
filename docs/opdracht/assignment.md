# Opdrachtomschrijving

Dit project ga je aan de slag met robots :material-robot: ! 

## Aanleiding

Wanneer je denkt aan robots zal je vaker denken aan een high-tech omgeving, maar robots kunnen ook een educatief, zorg of entertainment toepassing hebben. In dit project ga je aan de slag met het ontwikkelen van een robot-toepassing voor het Amstelhuis of de Buurtcampus. De robot-toepassing moet een educatief / entertainment karakter hebben en laagdrempelig zijn voor mensen die geen technische achtergrond hebben.

## Doelgroep

Voor jullie project zijn er twee doelgroepen waar jullie rekening mee moeten houden:

- Bewoners van het Amstelhuis.
- Buurtbewoners van de Buurtcampus.

Over het algemeen houdt dit in dat de doelgroep vaak wat ouder is, maar dit hoeft niet altijd het geval te zijn. Onderdeel van het project is om zelf erachter te komen waar jullie rekening mee moeten houden bij het ontwikkelen van jullie robot-toepassing.

## Welke robot?

Je projectgroep zal moeten kiezen met welke robot jullie aan de slag zullen gaan:

- De [Pepper](pepper.md) is een humanoïde robot die is ontworpen om te communiceren met mensen.
- De [Nao](nao.md) is een humanoïde robot die is ontworpen om te leren programmeren. 
- De [Little Endian](little-endian.md) is een kleine "rover" robot die is ontworpen door studenten van de Hogeschool van Amsterdam. De Little Endian is een robot die kan rijden en tekenen.

## Embedded onderdeel

De hardware voor de [Pepper](pepper.md) en de [Nao](nao.md) robots zijn al kant en klaar maar het is belangrijk en leuk om ook zelf te werken aan hardware. In dit project ga je dat doen door met behulp van sensoren en actuatoren de robot-toepassing te ondersteunen. Denk daarbij aan:

- Een doelpuntensysteem voor een voetbalrobot.
- Een set sensoren die de robot kunnen laten weten wat het klimaat is in een bepaalde ruimte.
- Een indoor-navigatie systeem op basis van iBeacons

## Vereisten

De volgende functionele-vereisten zijn van toepassing op dit project:

- Het product moet een educatief / entertainment karakter hebben.
- Het product moet laagdrempelig zijn voor ouderen.
- Het product moet een fysieke component hebben.

## Oplevering

Het opleveren van dit project zal in het begin op de HvA campus gebeuren, op een later moment zal dit op locatie gebeuren bij het Amstelhuis en de Buurtcampus.

Elk project moet dus rekening houden met het feit dat het verplaatst moet kunnen worden, en dat het op beide locaties moet kunnen werken.

{{ mdocotion_header('https://images.unsplash.com/photo-1525338078858-d762b5e32f2c?q=80&w=2340&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D') }}
