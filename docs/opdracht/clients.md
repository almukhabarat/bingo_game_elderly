# Opdrachtgevers

Het project van dit blok wordt uitgevoerd in samenwerking met twee opdrachtgevers. De opdrachtgevers zijn het Amstelhuis en de Openbare Bibliotheek Amsterdam (OBA). Jullie project zal zich richten op het ontwikkelen van een product waarmee bezoekers/bewoners op een laagdrempelige manier kennis kunnen maken met robotica.

## Amstelhuis

Het Amstelhuis is zowel een woonvoorziening voor ouderen in Amsterdam als een mooie praktijkomgeving voor studenten, docenten en onderzoekers van de HvA.

![Amstelhuis](amstelhuis.jpg)

Het Amstelhuis is een Amsterdamse woonvoorziening met 120 sociale huurwoningen voor 70-plussers met een lichte zorgvraag. Zij wonen hier zelfstandig en kunnen gebruik maken van de sociëteit op de begane grond. Met een bar, restaurant en bibliotheek biedt de sociëteit een ontmoetingsplek voor de bewoners onderling als met de ouderen uit de buurt. Hiermee komt het Amstelhuis tegemoet aan de toenemende behoefte van ouderen aan gezelschap en steun. Dankzij de aanwezige steunstructuur en de dynamische woonomgeving, wonen en leven bewoners zo lang mogelijk vitaal, actief en zelfstandig.

Aanspreekpunt voor het Amstelhuis is **Annemarie Hulst-Waal**, zij is Docent/Onderzoeker bij de HvA faculteit Gezondheid en is betrokken geweest bij verschillende onderzoeken die hebben plaatsgevonden in het Amstelhuis.

In de ouderenzorg worden steeds vaker robots ingezet, als één van de oplossingen om de toenemende vergrijzing op te vangen. Helaas blijkt dat de zogenoemde zorgrobots niet altijd volledig worden benut, bijvoorbeeld doordat ze in een hoek van de kamer worden gezet en daar vervolgens blijven staan.

Een aantal grote barrières staat de implementatie van digitale technologie in de gezondheidszorg in de weg. Volgens [Ben Allouch (2020)](/assets/allouch-en-vanVelsen-2020-social-robots-for-elderly-care.pdf) ontstaan barrières
onder andere door:

1. de technologie zelf en of deze wel goed functioneert, en
2. de gebruikers en of zij de technologie accepteren in hun dagelijkse (werk-)activiteiten.

Meer informatie: [Het Amstelhuis](https://www.hva.nl/urban-vitality/onderzoek/living-labs/amstelhuis/het-amstelhuis.html)

## Buurtcampus (Oost) & Openbare Bibliotheek Amsterdam (OBA)

De Openbare Bibliotheek Amsterdam (OBA) heeft met 26 locaties in Amsterdam een groot bereik. De OBA is een laagdrempelige plek waar iedereen welkom is om kennis op te doen, te ontwikkelen en te delen. Buurtcampus bundelt projecten van HvA, OBA en kennispartners en maakt ze zichtbaar voor de buurt. Een deel van de onderwijs- en onderzoeksactiviteiten van de HvA vinden ook plaats in de Buurtcampus. Zo ontstaat er niet alleen een rijke leeromgeving, maar ook een voedingsbodem voor kennisuitwisseling met de buurt.

![OBA Buurtcampus](oba-buurtcampus.png)

De OBA is dus dé onmoetingsplek voor bewoners uit de buurt, de bedoeling is om deze kennis te laten maken met robotica en de mogelijkheden die dit biedt.

Bij Buurtcampus Oost, één van de Living Labs van de HvA, werkt **Melanie Verhoef** samen met bewoners en studenten aan verschillende onderwerpen vanuit de OBA Linnaeus. De OBA is zo ingericht dat het buiten een bibliotheek ook een ontmoetingsplek is voor bewoners.

Er worden gezamenlijk (OBA en HvA) allerlei activiteiten georganiseerd door te werken aan uitdagingen rondom vitaliteit en duurzaamheid.

Meer informatie: [Buurtcampus Oost](https://www.buurtcampusoost.nl)

{{ mdocotion_header('https://images.unsplash.com/photo-1485182708500-e8f1f318ba72?q=80&w=3910&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D') }}
